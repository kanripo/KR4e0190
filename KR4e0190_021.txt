# -*- mode: mandoku-view -*-
#+TITLE: 荊川集
#+DATE: 2015-09-23 10:28:49
#+PROPERTY: JUAN 21

<md:KR4e0190_SBCK_000-4a>¶
荆川集卷一
　　　　　　　　　　　　明　唐順之　撰
　　策
　　　廷試策一道
臣對臣聞保民所以格天也正百官所以保民也振紀
綱所以正百官也何則君者代天理物者也百官者行
君之令而致之民以共亮天工者也百官弗正則下有
<pb:KR4e0190_WYG_001-1b>
倒懸之危而莫為之恤上有子惠之仁而莫為之施而
欲民之安也不可得矣紀綱弗振則憸邪者或以矯飾
取容循良者或以朴魯見黜任者不必賢賢者不必任
而欲百官之正也不可得矣故曰君得臣而萬化行言
安民在乎能官人也曰正朝廷以正百官言官人在乎
振紀綱也立法以任人任人以安民則人心和而天地
之和亦應矣于此見上下交修之責焉見天人合一之
理焉葢自古帝王敬天勤民以致天下之治者其要端
<pb:KR4e0190_WYG_001-2a>
在乎此而不可易也我皇帝陛下上畏天變下究民隱
臨軒一詔于知人安民二者拳拳焉臣知陛下此心即
殷湯桑林自責之心也即髙皇帝仲夏不雨席藁露坐
之心也臣雖至愚其于官吏賢不肖與夫民生利病之
原則草茅之下嘗有感於中久矣况當清問之勤敢不
悉心以對乎臣謹稽之洪範徵之春秋大抵政善民安
則嘉祥生政荒民困則災沴作天降災祥在德吉凶不
僣在人陛下敬一以昭事中和以立極宜乎休徵至而
<pb:KR4e0190_WYG_001-2b>
六沴消矣而顧有不可以常理測者葢雖天心仁愛欲
以助陛下宵旰之憂而隆嘉靖之治意者民之危苦無
聊所以感傷和氣者亦容有之乎陛下蠲租以阜民財
賑貸以周民急恤刑以蘇民命天下之至仁也其為安
民計者至矣親賢去奸以别取舍行久任之法以圖治
效天下之至明也其為官人計者至矣而民未必皆安
官未必皆得其人者意者賢否倒置授任失宜勸懲未
著如聖策所慮者亦容有之乎則夫振紀綱以正百官
<pb:KR4e0190_WYG_001-3a>
以安萬民信不容緩也臣觀知人安民之謨始自虞廷
發之臯陶之告舜曰在知人在安民禹曰知人則哲能
官人安民則惠黎民懐之分之以三德三德皆以廣知
人之㫖也詳之以惇典庸禮皆以廣安民之㫖也要之
官得其人則善政行而天下䝉其福官匪其人則横政
行而天下受其害約而言之非二致也哲也者成其惠
者也知人非哲弗能知人而至於能官人則非紀綱之
振亦弗能也紀綱也者濟其哲者也雖哲如堯舜而三
<pb:KR4e0190_WYG_001-3b>
載考績三考黜陟幽明内則九官十六相以為岳牧之
倡外則四岳十二牧以任總領之責規為精密斯哲有
所寄而其為哲也大矣哲大而惠斯大矣仁急親賢知
急先務此之謂也¶勲格上下治底平成由此其致也是
故陛下欲弭災沴則莫若安民矣欲安民則莫若正百
官矣欲正百官則莫若振紀綱矣紀綱之所以振者臣
雖不能悉舉請得以其槩言之其一¶曰¶精監司以察守
令臣按永樂¶中太宗¶皇帝諭蹇義陳瑛等¶曰為國牧民
<pb:KR4e0190_WYG_001-4a>
莫切於守令吏部選授皆出倉卒未能悉其才行¶必察
所行乃見賢¶否其令巡按御史及按察司凡府州縣官
到任半歲之上者悉察其能否㢘貪之實以聞臣願陛
下光昭大訓精擇監司或得於羣臣之公舉或得於睿
鑑之獨照必其風采素¶著秉節剛烈者而後任之其既
也果能激濁揚清不畏强禦者量加旌奬其狥私容奸
及蔽賢不舉者量行黜責不但以得官吏之賢否而因
以為監司之殿最監司憚憲典之嚴孰敢不竭力於旬
<pb:KR4e0190_WYG_001-4b>
宣官吏恃監司之公孰敢不勞心於撫字監司賢而守
令亦賢矣其二曰清銓法以彰黜陟臣按成化中大學
士邱濬議曰朝制三年天下官吏賫册來朝六部都察
院查其行事未完報者劾奏之以行黜陟後因選調積
滯設法疏通之輒憑巡按考語不復稽其實迹録其罪
狀立為貪暴不謹等名以黜退之殊非祖宗初意况貪
者未必暴暴者未必貪素行不謹不知何所指名何以
厭服其心哉臣願陛下修復舊典申戒銓司核功過勿
<pb:KR4e0190_WYG_001-5a>
循毁譽量才能以責名實曰貪暴必指其為貪暴者何
如曰不謹必指其為不謹者何如則人不得飾名以求
功而亦不得巧文以避罪矣其三曰信賞罰以激人心
臣聞之有官而無賞罰是無官也有賞罸而不足以奔
走天下是無賞罸也今也循資而擢之累勞而進之人
將曰我資我勞固宜然也富貴爵禄皆若其身之所自
致而效報之心薄矣奸吏浚財大刻於民而恒幸其不
敗露也不幸而敗露也則止以罷免而幸其不及於戮
<pb:KR4e0190_WYG_001-5b>
辱也則徼幸之心滋而莫知懲創矣臣願陛下離照旁
通乾剛獨斷政績顯著雖待以不次之位而不嫌於躐
等貪汙有狀雖加以五刑之誅而不嫌於傷恩或璽書
勸勵如漢家故事以收其全功或戴罪供職如大誥中
所以處置朝臣者以責其後效用不測之刑用不測之
賞以奔走天下而後可也其四曰信命令以敷實惠書
曰慎乃出令令出惟行易曰渙汗其大號臣竊謂陛下
有䘏民之美意而有司奉行者之未至也陛下嘗下詔
<pb:KR4e0190_WYG_001-6a>
曰蠲租矣賑貸矣䘏刑矣然有司之於民也則徵催之
苦極矣民之斃於饑斃於刑者過半矣上德隱而靡宣
下情迫而莫救凡以此也臣願陛下嚴慢令之戒重沮
格之罪限某日至某所于某日蠲租于某日賑貸慢違
者必坐以罪而不少姑息焉則庶乎不為虚文而民皆
霑實惠也此四者皆以振紀綱而盡官人之道以為安
民之本者也若夫除盜賊禦外侮固亦安民者之所當
務臣以為其要亦在於得人而已夫民之為盗賊者豈
<pb:KR4e0190_WYG_001-6b>
其本心哉迫於不得己或陷於不知耳故曰豐世無盗
者足也治世無盗者化也陛下得良吏如龔遂如虞詡
者而任之威信所孚則足以折其氣仁恩所被則足以
結其心勸相有方則足以安其業盗賊不期息而自息
矣天子有道守在四裔今之諸裔乘間竊發侵擾我邊
陲䖍劉我民人信可患也臣則謂所患者不在諸邊而
在我邊方之無將耳葢今之所謂將者取諸世胄取諸
武舉非不可得人也惟䊵綺之習或未熟于經略弓馬
<pb:KR4e0190_WYG_001-7a>
記誦之材或未足於竒正之變也臣請陛下行蘇洵之
説令大臣各舉所知勇而有謀可以出入險阻者然後
嘗之以治兵寄之以邊障養其望專其任而良將可得
矣將良則士練而邊備飭矣至於財充而食足此亦百
官有司之事耳百官得其人則經理有道儲畜有方而
邦之財可充斂散得宜補助以時而民之食可足要不
足以煩陛下也以此言之紀綱克振百官之所以正者
此也民之所以安者此也天心之所助順而反災為祥
<pb:KR4e0190_WYG_001-7b>
者亦此也抑臣猶有獻焉中庸曰為政在人取人以身
則人固立政之本而身尤取人之本也朱熹曰紀綱不
能以自立必人主之心公平正大無偏黨反側之私然
後紀綱有所係而立則心者尤立紀綱之本也臣伏讀
陛下敬一之箴則于堯舜禹湯文武之心法而為知人
安民之要機者固自有在矣惟陛下始終此心弗以隱
顯異其功弗以久暫易其守弗以宴安荒其志必講學
以涵養此心必親近君子以¶維持此心由是心純而賢
<pb:KR4e0190_WYG_001-8a>
才輔已正而<md:KR4e0190_SBCK_000-30b>¶物自正將不待於慶賞¶黜陟¶之及其身而
風聲氣習之所<md:KR4e0190_SBCK_000-31a>¶加衆正遂彚征之願羣邪沮窺睨之心
亦其勢之必至者矣故以之知人則其知如神者也以
之安民則其仁如天者也以之除盗賊則如舜之𤣥德
在上而寇賊奸宄者自消也以之禦外侮則所謂無怠
無荒四夷來王明王慎德四夷咸賔而禦敵之上策在
乎此也即董仲舒所謂正心以正朝廷正朝廷以正百
官正百官以正萬民逺近一于正而罔有邪氣干其間
<pb:KR4e0190_WYG_001-8b>
者也即公孫𢎞所謂心和則氣和氣和則形和而天地
之和應者也即劉向所謂衆賢和於朝萬物和於野而
和氣致祥者也由是而三光全寒暑時天地位萬物育
天不愛其道地不愛其寳諸福之物畢致而王道終矣
則夫知人安民以臻盛治又在陛下此心轉移間耳臣
不勝拳拳忠愛之至幸陛下垂聽焉臣謹對
　　　故禮部左侍郎薛瑄從祀奏議
陛下懋建皇極身作君師惠然留意理學之臣博採於
<pb:KR4e0190_WYG_001-9a>
庶官之論欲以定祀典而彰潛德甚盛心也夫瑄之為
人諸臣論之詳矣臣可無説也臣請折衷之祀典以答
明詔可乎臣聞聖人之道有宗傳有羽翼葢孔門身通
六藝者七十人其德行稱者纔四人而夫子獨許回庶
幾其三人又不與也一貫語之參賜而性與天道賜又
自以為不可得聞則其精微之際心授心受毫釐不差
者固亦難矣所謂宗傳者也然文學政事言語亦得與
德行分科而居而皆不失為聖人之一體至於門人之
<pb:KR4e0190_WYG_001-9b>
辨之勇之藝聖人亦自讓以為賢於我也且曰自吾得
某也而惡聲不入於耳自吾得某也而門人加親是聖
人與人之周也所謂羽翼者也此孔門人物之衡也亦
後¶世論孔門從祀者之衡也如使必其宗傳而後可以
從於祀也則顔曽思孟而下及於濓洛四三鉅儒而足
矣雖七十子亦有在所略者矣而况於經師之口傳與
王韓輩之疵而未醇者乎然且羣然而俎豆焉則羽翼
之故也故曰與其過而廢之寧過而存之至如瑄者以
<pb:KR4e0190_WYG_001-10a>
復性為究竟以持敬凝静為工夫非聖人之道不以志
而學非濓洛闗閩之説不以尊而信雖其於所謂精微
之際未知其何如也而歴其¶平生其背於聖人者亦少
矣謂其為聖門之羽翼也復何疑乎此瑄之可附於祀
典者一也臣聞衆心安定而成俗俗必有尚衆志鼓舞
而成尚尚必有倡倡之者始之也祭之為言報也以報
本而反其始也我朝理學彬彬乎盛矣然自瑄以前儒
者猶汩於辭章事功之習而未有能¶卓然於道德性命
<pb:KR4e0190_WYG_001-10b>
之歸者也而瑄實倡之矣自瑄以後其有如瑄者繼踵
而出乎未可知也其有能直接孔氏之心傳者出乎未
可知也而瑄實倡之矣是則瑄其我朝理學之一闢也
比之濓洛倡道於宋雖其所自得或有深淺而功則並
之此瑄之可附於祀典者二也臣聞之記曰凡釋奠者
必有合也有國故則否解之者曰國故云者若虞則䕫
伯夷周則周公魯則孔子也此代各自釋奠於其代之
人之証也而國又自釋奠於其國之人之証也又曰春
<pb:KR4e0190_WYG_001-11a>
官釋奠於其先師解之者曰若漢髙堂生制氏毛公伏
生也此漢代釋奠於漢之人之證也故䕫伯夷周公孔
子雖不能接世而生而髙堂生制氏毛公伏生固亦非
曠世之所希有然而與於釋奠者代有其人則自建學
以來皆然未有空一代而絶無其人也明興且二百年
絃歌之化暢乎逺近豎子皆知誦法孔氏而壁宫之側
至今無一人得俎豆其間者非所以鼓士氣而彰聖朝
棫樸之盛也元之世且推其臣許衡而從祀焉我明乃
<pb:KR4e0190_WYG_001-11b>
無一人之幾於衡者其不然矣由此言之苟為聖人之
徒者猶宜援而進之而况如瑄之真可以羽翼聖門者
乎如是而曰我國之故也而祀焉以比於漢髙堂生制
氏毛公伏生許衡其亦可以無愧矣乎况今之所謂祀
者乃其偃然於累代羣儒之後而非如記所謂特祀以
為先師者也奚不可哉此瑄之可附於祀典者三也臣
聞周禮大司樂曰凡有德者有道者使教焉没則以為
樂祖祭於瞽宗瞽宗者殷學也此學宫祀其能為師者
<pb:KR4e0190_WYG_001-12a>
之證也其釁器舍菜而神之者乃其攝齋鼓篋而師之
者也瑄嘗督學於齊魯而諸生翕然尊之曰吾薛夫子
也故其時師道之尊而庠序之飭始自齊魯而風於天
下葢在勝國時許衡實為祭酒勝國時之能尊師道而
作人材者莫如衡而我朝之能尊師道而作人材者莫
如瑄其亦近乎樂祖瞽宗之義否耶此瑄之可附於祀
典者四也然或者謂瑄於六經少所著述宜不得與從
祀臣竊以為不然夫聖人所為作經者何也以摹寫此
<pb:KR4e0190_WYG_001-12b>
心而已儒者求諸心而有得也是真能發揮六經者也
且自古儒者説經之多莫如馬融其體認本心絶不肯
為六經註脚者莫如陸九淵陛下嘗進九淵而黜融則
聖明昭鑒固有取於躬行妙悟之實而不徒以聞見講
解為功矣况瑄所著讀書録且十餘萬言固濂洛闗閩
之緒而六經之㫖也其為著述則亦已繁此瑄之無礙
於祀典者也然宋儒之賢若尹焞羅從彦李侗黄幹皆
不得與今瑄所得未知其與數子何如乃得與或者亦
<pb:KR4e0190_WYG_001-13a>
有是説臣又以為不然夫瑄之所得誠未知其與數子
何如也然自濂洛倡道之後¶羣儒連茹而出耳目薰染
親相授受故其興起為易而瑄獨崛起絶學之後¶故其
樹立為難其連茹而出也不得不擇其尤者而祀之其
崛起也不得不援而進之譬如繁星麗空非五緯<md:KR4e0190_SBCK_000-31b>¶不能
耀芒而晨星相望則維參與昴嘒然而¶見微顯闡幽之
義也安¶得牽彼以例¶此乎此又瑄之無礙於祀典者也
故臣以為宜如御史臣瞻臣得仁所疏臣愚昧死謹言
<pb:KR4e0190_WYG_001-13b>
　
　
　
　
　
　
　
　荆川集巻一¶
<md:KR4e0190_SBCK_001-1a>¶
<pb:KR4e0190_WYG_002-1a>
欽定四庫全書
　荆川集巻<md:KR4e0190_SBCK_001-1b>¶二
　　　¶　　　　　　　　　明　唐順之　撰
　　<md:KR4e0190_SBCK_001-2b>¶詩¶
　　　游西山碧雲寺作得悦字(此下係翰/林時作)¶
端居滯文翰久與賞心闋出沐乘休豫尋幽展懽悦<md:KR4e0190_SBCK_001-3a>¶涉
澗俯潺湲攀巒面&KR1005;嵲邈哉神臯奥居然靈境别¶夷峻
疏深池塞坎搆崇梲浴室盪陽泉冰井䕃隂穴¶躋險惕
<pb:KR4e0190_WYG_002-1b>
瞑眩逃迥欣超軼密林嬉猿獮逺峰挂虹霓¶宵看朝旭
升晝見昏星列蔀豐光乍熹崖懸曜先晣¶景㑹萬象昭
跡暌百慮絶巖棲庶可希從兹謝塵轍¶
　　　慶夀寺齋宿¶
獨坐花宫月疎鐘報曉晴地超三象外人覺萬縁清¶茹
素分僧飯觀空入化城真詮今已悟寧畏毒龍驚¶
　　　寓城西寺中雜言五首¶
金馬違朝謁雲林久卧疴堦寒鳴蟪蟈庭古䕃藤蘿<md:KR4e0190_SBCK_001-3b>¶束
<pb:KR4e0190_WYG_002-2a>
帶知圍減觀書厭帙多無人來問疾獨坐似維摩¶
少年好疎懶遂與性相安經月常忘沐逢人或不冠¶鼎
裏金將化囊中玉可餐解言脱屣易豈憚拂衣難¶
緇塵坐自染白社偶相尋俗子慚𤣥度名僧即道林¶三
生空有偈五藴本無心説法何須難忘言悟已深¶
誰言龍藏逺亦在鳳城旁塔湧金銀界筵開功德場¶常
明瞻慧月利涉藉慈航沉痼還能遣齋心奉藥王¶
秋來不覺早落葉忽已繁物化毎相代吾生尚何存¶微
<pb:KR4e0190_WYG_002-2b>
材同樗櫟僻地當丘園竊慕東方子一官堪避喧¶
　　　同孟中丞游龍泉寺二首<md:KR4e0190_SBCK_001-4a>¶山深人不到僊侣暫相從金馬聯驄馬晴峯映雨峰¶竹
嶼今棲鳳花潭舊伏龍方欣窺妙偈遽擬謝塵蹤¶
寳地風塵絶琳宫日月偏雁來還繞塔龍去尚留泉¶戸
裏天花落空中梵樂傳逺師休禁酒客醉欲逃禪¶
　　　普濟寺同孟中丞作¶
宛轉雲峰合微茫鳥路通閒來竹林下醉卧石房中¶隂
<pb:KR4e0190_WYG_002-3a>
磵泉先凍陽崖蕋尚紅攀蘿探虎穴憩石俯鮫宫¶上客
思留帶山僧不避驄夜深清嘯發流響入寒空¶
　　　秋夜¶
捲帷望秋月月皎心亦清牀下寒蟲響庭前落葉盈<md:KR4e0190_SBCK_001-4b>¶漢
隂鮮機械河上多道情一適萬事畢栖栖何所營¶
　　　禁中遇雨¶
紫閣肅隂隂重門寒意深忽看百里霧來作九秋霖¶灑
道先清蹕霑花度禁林楯郎方夾陛雨立濕衣簪
<pb:KR4e0190_WYG_002-3b>
　　　夜霽¶
秋月澄初霽退公方掩閨稍聞金柝動坐望玉繩低¶巢
鳥喧餘濕庭花落故畦羇人驚候變燈下理寒綈¶
　　　十五夜旅懐¶
暫輟明光草言從洛下逰塵沙兩河夕風雨二陵秋¶鏡
有潘郎鬢囊無季子裘更堪三五夜獨自下西樓<md:KR4e0190_SBCK_001-5a>¶　　　望太河¶
北望太行山嶔岑霄漢間倚天開疊障畫地作重闗¶車
<pb:KR4e0190_WYG_002-4a>
向羊腸轉人從鳥道還一為苦寒曲淚下摧心顔¶
　　　山行即事¶
息馬依叢薄褰裳涉淺沙桃源無俗轍雲谷有人家¶凍
壑含朝雨晴峰聚晩霞相期白社裏共聽演三車¶
　　　泛黄河¶
曽聞星宿海上與月波連西走昆侖坼東流碣石湮¶魚
疑入舟躍馬似負圖傳今日臨秋水望洋私自憐¶
　　　息中山亭子(相傳昔人醉/千日酒之地)<md:KR4e0190_SBCK_001-5b>¶
<pb:KR4e0190_WYG_002-4b>
日日塵沙裏深愁行路難孤亭自超曠過客暫盤桓¶霜
重飄梧葉雲輕度石欄不能千日醉幸托一枝安¶
　　　雨霽約孟有涯中丞遊山孟先出郭追之不及¶
碧宇隂霏斂青林曉霽分山中期共賞野外復離羣¶即
擬追飛葢猶疑隔片雲行行思無限寒葉落繽紛¶
　　　送焦提學往貴州¶
書生非法吏猶跨五花驄山猺迎漢使海國被王風¶俎
豆夷酋識侏離譯語通爾鄉有名宦好去學文翁
<pb:KR4e0190_WYG_002-5a>
　　　送李推官赴髙州¶
天子念南陲君才况抱竒祗將經飾律不以吏為師<md:KR4e0190_SBCK_001-6a>¶賈
客多踰海居人半雜夷雖言持漢法謠俗自須知¶
　　　送蔣藩幕赴閩中¶
結束千金劒辛勤萬里遊諸侯門下客才子幕中籌¶風
島鯨波湧寒城蜃氣收自公多暇日望海幾登樓¶
　　　休沐家居簡陳約之¶
祗役趨東觀校讐良以疲偶乘青簡暇復與白雲期¶任
<pb:KR4e0190_WYG_002-5b>
性形骸豁忘機鳥雀知求羊何不至三徑坐相思¶
　　　送王生歸蜀¶
明經多不賤嗟子倦遊歸只解攀鱗易何言獻璧非¶路
難裝欲盡客久鬢將稀狗監誰相薦成都一布衣<md:KR4e0190_SBCK_001-6b>¶　　　送何學官往金壇¶
近來稱藝苑大率數江南作師君不忝問俗我能諳¶家
擅靈蛇寳人馳白馬談彬彬諸士子莫是出於藍¶
　　　送陳學官往福寧州
<pb:KR4e0190_WYG_002-6a>
陳生才亦竒年少舉宏詞自信五經笥堪為一巻師¶衣
冠閩俗變文字海人知莫即傷淹滯三鱣更不欺¶
　　　送莫子良擢舉東歸¶
漢庭方貴少羡爾早翻飛始應公車召旋聞駟馬歸¶衝
星看劍氣逼歲換貂衣想到還家日閨中為下機¶
　　　答陳編修約之柏鄉見寄<md:KR4e0190_SBCK_001-7a>¶莵苑俱將命𤓰期獨未歸忽傳千里札坐使寸心違¶鬒
髪行來變丹楓别後稀時時通逺夢恍是薊門非
<pb:KR4e0190_WYG_002-6b>
　　　送蔣尉赴金華¶
分野應星躔金華婺女邊微官君勿嘆福地古來傳¶洞
有成羊石山多釀酒泉即令不好飲猶得學神僊¶
　　　送程翰林松溪謫居朝陽四首¶
窈窕玉堂仙漂零瘴海邊煙花違北署鴻雁隔南天¶水
暗疑藏鱷峰髙欲跕鳶應聞前席召誰道去經年¶
天連窮髪國地近卜雞鄉禁闕心偏遶闗河望轉長¶翻
飛看鳳隱消歇怨蘭芳此路饒荆棘思君欲斷腸<md:KR4e0190_SBCK_001-7b>¶
<pb:KR4e0190_WYG_002-7a>
潮陽何所似雲水日氤氲白晝鮫珠落青天蜃閣分¶山
魈迎客斾海若識人文瀟灑韓祠竹清風今到君¶
南溟君汎棹北地我驅車忽作分飛鳥深慚比目魚¶啼
猿三下淚明月兩離居嶺外梅花發逢人早寄書¶
　　　送孔上公助祭太學歸闕里時賜衮衣一襲¶
國喜嘉賔至人攀上客行來歸周室禮去入魯王城¶新
衮山龍炫餘堂金石鳴聖朝稽古意待爾示諸生¶
　　　春夕皇甫膳部見過索觀鄙作留夜坐
<pb:KR4e0190_WYG_002-7b>
蓬扉春色徧柏葉夜筵開愧乏凌雲賦徒煩結駟來¶疎
鐘出長樂明月照章臺痛飲須投轄何言興盡囘<md:KR4e0190_SBCK_001-8a>¶　　　輓張舍人二首(閣老羅/峯之子)¶
少小侍中郎人稱張辟彊方隨雞樹息忽是鳳毛亡¶劎
歇雲間氣珠沉掌上光一經何所託重為相君傷¶
象賢超世胄服禮並文儒共羡昻霄鶴翻悲過隙駒¶藏
舟人事盡賜履帝恩孤太息張公子衰榮遂爾殊¶
　　　汲縣謁比干墓
<pb:KR4e0190_WYG_002-8a>
下馬登丘壠藂林曲隧通碑因元魏樹地是有周封¶酒
散荒池上人行秀麥中故宫無可問徒此對松風¶
　　　中嶽¶
巫閭控北户䓗嶺奠西隅兹地隂陽合中天洞壑孤<md:KR4e0190_SBCK_001-8b>¶黄
樞標正位紫氣䕶真圖近接浮丘宅深藏軒后符¶疏峰
連太乙列館象清都圜宫猶漢築馳道尚秦除¶肅肅泥
書秘森森羽葢趨僊遊微見迹帝幸暗聞呼¶露洗千齡
栢霜封九節蒲星榆臨砌發月莢應時敷¶將訪三山記
<pb:KR4e0190_WYG_002-8b>
猶迷七聖途今朝陪廣樂直擬到方壺¶
　　　游嵩山少林寺¶
浄域龍巖上香臺鷲嶺邊山由巨靈闢教以法王傳¶二
室圍蘭若三花接梵筵土中元此地檻外即諸天¶複岫
低衡岱迴軒寫澗瀍雲衣披雜樹虹影度飛泉¶綴牖皆
青壁縁堤盡白蓮神猿叅講幕馴鴿繞爐煙<md:KR4e0190_SBCK_001-9a>¶慧月秋逾
徹泥珠夕更鮮谷將鐘迸響潭共鏡争圓¶萬劫終成幻
三生併是縁願假金箆力一為照迷川
<pb:KR4e0190_WYG_002-9a>
　　　冬至南郊¶
明王敦大報泰畤禮神君位以南離正宵從甲子分¶月
臨太乙館星動羽林軍除道疑登岱鳴簫異度汾¶聲容
六變合海嶽百靈紛封檢微題字屏帷悉畫雲¶神光人
共見天語帝親聞盛跡誰能賦多慚扈從羣¶
　　　奉天殿慶成侍宴¶
饗帝在仁人郊雍景命新方看受釐日即是賜酺辰¶警
蹕喧黄道衣冠集紫宸宰夫稱燕主蕃國備王賔<md:KR4e0190_SBCK_001-9b>¶鵷鷺
<pb:KR4e0190_WYG_002-9b>
千班序魚龍百伎陳鈞天初聽樂玉食共分珍¶禮厚過
三爵恩均洽四鄰小臣叨醉飽拜舞祝千春¶
　　　朝謁¶長陵¶
赫赫我文皇恢恢廟筭長定鼎憑天險因山作地藏¶三
泉疏鴈海萬壑轉龍荒雲結蒼梧色峰成金粟岡¶寢園
馴象守松柏孝烏翔清蹕傳虚谷靈旗隱洞房¶遺弓仙
馭逺上食繐帷張臣生良已晩幸此拜冠裳¶
　　　奉命分祀孔廟作
<pb:KR4e0190_WYG_002-10a>
後聖禮先師斯文今在兹將陳百官富詎止一牢祠<md:KR4e0190_SBCK_001-10a>¶入
室瞻遺器圜橋展盛儀樂堪三月聽奠想兩楹時¶執鬯
元公肅捧璋髦士宜鄙儒叨小相端甫奉前規¶
　　　觀州中進賀長至表箋恭述時寓信陽¶
子月開周正朝宗協禹方諸神將受紀四海共迎祥¶望
日扳仙仗呼嵩繞御床天威臨下國星使入明光¶彤管
書雲物黄鍾獻樂章欣逢陽道復願祝帝圖昌¶
　　　登孫登嘯臺(即阮籍聞/登嘯處)
<pb:KR4e0190_WYG_002-10b>
晉時肥遁士長嘯此山隂自逺龍蛇跡能為鸞鳳音¶清
浄同河上沉冥異竹林坐超惟黙理妙契守雌心¶逸駕
應難返荒臺尚可臨俯看恒衛水遥見太行岑<md:KR4e0190_SBCK_001-10b>¶砌冷疏
花發扉扄落葉深寧知千載後更有阮生尋¶
　　　銅雀臺二首¶
玉盌從兹閟銅臺空自寒分香留故愛同輦罷新懽¶急
管銷魂易輕絲續命難何因作雲雨彷彿夢中看¶
漠漠龍髯逺飄飄繐帳空自憐妾薄命不得奉君終¶望
<pb:KR4e0190_WYG_002-11a>
幸非前日棲靈是舊宫翠襦霑薤露錦瑟入松風¶鸞鏡
時猶照蛾眉歲不同誰能更歌舞心折望陵中¶
　　　嵩陽宫柏(乃漢武帝所/封將軍柏)¶
嘉樹植崆峒年長勢更雄已無秦帝幸尚有漢皇封¶榦
比孤生竹根猶半死桐靈泉玉女灌甘雨嶽神通<md:KR4e0190_SBCK_001-11a>¶葉密
鶯難度枝樛葛易䝉垂隂九華帳弄影五雲宫¶色掩重
巖翠聲含衆竅風賔來虬葢偃仙去鶴巢空¶非因不材
夀春秋自無窮
<pb:KR4e0190_WYG_002-11b>
　　　咏天壇梅花¶
名卉來南土竒葩曜上方花遲疑避雪葉早為迎陽¶靈
液滋𤣥榦仙雲拂素裳無言恒斂笑不謝暗飄香¶夕伴
芝房月朝承莵苑霜飛窺玉女鏡舞撲羽人觴¶擬結千
年實先呈五出粧帝羹如可和持此奉明光¶
　　　詠蛺蝶花¶
蜀地羅裁就(蜀有蛺/蝶羅)漆園夢始通何言金翅色翻在<md:KR4e0190_SBCK_001-11b>¶碧
林中未辨逍遥影爭矜㸃綴工採香蜂趂侣啄蕋¶鳥銜
<pb:KR4e0190_WYG_002-12a>
蟲易濕縁多粉難飛詎少風美人笑來撲誤使¶損芳藂¶
　<md:KR4e0190_SBCK_001-12a>¶　　皇陵行¶
皇陵鬱鬱標淮甸泗上諸峰盡相面衣冠月出鬼前<md:KR4e0190_SBCK_001-12b>¶驅
劍璽晝扄人不見銅井沉沉碧砌寒綵霞隱映紅¶䦨干
碧砌紅蘭松柏裏迢遙複道中天起石馬隂嘶¶萬歲(山/名)
雲靈風暗捲長淮水深山大澤兩纏綿白虎¶朱雀紛後
先日精月華相迴旋元氣氤氲幾百年憶¶昔元朝赤縣
裂争雄逐鹿俱豪傑一朝此地黄龍飛¶蝘蜓鯨鯢徒濺
<pb:KR4e0190_WYG_002-12b>
血已聞¶帝王自有真更説南陽多貴人戈矛貔虎三千
士礪¶帶河山十八臣江左金陵扶地軸漢家豐沛還湯
沐¶復户蠲租父老歡重門列㦸園陵肅羽騎千屯䕶玉¶
魚鬛封數仞堆金粟<md:KR4e0190_SBCK_001-13a>¶御碑突兀表劬勞百里無人敢樵
牧流傳八葉到¶神孫孝敬先知重本根伏臘烝嘗時不
後清明寒食¶更澆酒貂䄖中使日焚香豸黼詞官夜朝
斗(新遣撫/臣歲祭)¶君不見驪山北邙盡蓁蕪五陵佳氣空糢糊
壯哉兹¶陵從古無天長地久垂鴻圖
<pb:KR4e0190_WYG_002-13a>
　　　從軍行送吕兵曹募兵遼海¶
邊軍十萬入雲中烽火照耀甘泉宫戰士三春不解¶甲
天王一怒欲臨戎追奔盡選流星騎併敵齊分明¶月弓
敵氣憑凌恒候月漢兵超忽若乘風已聞舊戍¶黄花口
復道新屯細柳中飛沙颯沓迷亭障組練繽<md:KR4e0190_SBCK_001-13b>¶紛皆北向
赤羽朝徵六郡材白茅夜拜五丁將吕郎¶磊犖似劉生
許國從來氣不平匣裏雄韜藏豹變腰¶間寳劍作龍鳴
勑散萬金收猛士身騎匹馬出長城¶鴈行暗結遼西陣
<pb:KR4e0190_WYG_002-13b>
魚貫晴開海上營誓同魯仲能飛¶箭豈學終軍漫請纓
建節行行通大漠檄書馬上時¶能作瀚海連雲太白髙
燕然雪照旄頭落知君意氣¶坐相邀五百神兵集一朝
漁陽突騎蛇矛鋭幽并俠¶客鐵驄驕車上磔人常賈勇
帳前戲矟屢争標共道¶千秋王氣壮直教一戰塞塵消
歸來奏凱獻¶天子功名絶勝漢班超<md:KR4e0190_SBCK_001-14a>¶　　　送朱建陽¶
故人三十北上書行到薊門曽棄繻故人今去薊門¶道
<pb:KR4e0190_WYG_002-14a>
雙綬垂腰一何好道旁桃李爛春晴可憐仙令看¶花行
殷勤斗酒與君别落花片片如飛雪昨歲春花¶滿薊門
垂楊陌上始逢君偶然傾葢輸情素交歡毎¶㑹披雲霧
春來春去能幾時聚散匆匆各自知把袂¶追攀情未已
為問閩中幾千里武夷之山天下竒翠¶壁丹崖共蔽虧
可但王喬多道氣應傳潘岳有新詩¶
　　　送陳貢士刺上思州¶
陳生磊磊衆所羡十年不遇常彈劎本期談笑取公<md:KR4e0190_SBCK_001-14b>¶卿
<pb:KR4e0190_WYG_002-14b>
豈意逡巡向州縣憶從少小負才華飄颻逸思凌¶綵霞
謝眺詩篇差可擬子雲筆札焉足誇終然獻主¶遭雙刖
安事讀書盈五車朅來奔走長安陌人世紛¶紛笑落魄
髙歌白日無誰知用盡黄金徒自惜富貴¶浮雲不可求
且復低眉從薄逰南望桂林雲氣深瘴¶雨蠻煙多毒淫
不辭炎海千里路試取冰壺一片心¶
　　　滎陽行¶
滎陽軍壘髙嵯峨楚漢之戰何其多已向厫倉奪芻¶粟
<pb:KR4e0190_WYG_002-15a>
還令鴻水割山河大小一百一十戰組練崢嶸如¶閃電
存亡呼吸那可知主客縱横忽然變英姿烈烈<md:KR4e0190_SBCK_001-15a>¶紀將軍
志不可奪身可焚城西夜半赤帝走獨載黄¶屋開東門
漢家社稷蕭曹力殺身衛主誰能識君不¶見丹書白馬
勒元功吹簫屠狗俱開國¶
　　　金臺行¶
君不見七雄割據勢相均得士者富失士貧燕昭信¶義
明日月不惜千金買駿骨郭卿談笑吐深謀海内¶賢豪
<pb:KR4e0190_WYG_002-15b>
競馳突就中樂生尤絶竒按劎魏朝人豈知一¶朝遇主
同心腹親屈君王為推轂指麾燕兵百餘萬¶蹴踏齊城
七十六于今六合無并吞寂寞古臺空復¶存少年未上
麒麟閣且學陸沉金馬門<md:KR4e0190_SBCK_001-15b>¶　　　結客少年場行¶
長安少年膽氣粗生來恥作轅下駒買交不惜千金¶産
使氣能𢬵七尺軀探丸夜入平陵郭走狗時過渭¶水隅
朱門傾葢爭言晩白首同心不願餘俠士由來¶重然諾
<pb:KR4e0190_WYG_002-16a>
一言妻子堪相託魯國朱家不學儒洛陽劇¶孟偏能博
别有侯王勢絶倫甍甍甲第接天闉蕭朱¶自倚金貂貴
班許元稱肺腑親青牛翠幰朝朝合錦¶瑟朱絃夜夜陳
門下俱為驚座客堂中皆是報恩人¶當時顧盻生光彩
自矜意氣長無改何言榮耀有沉¶銷雲散星分在一朝
舊客誰過竇車騎新知盡入霍<md:KR4e0190_SBCK_001-16a>¶嫖姚始知富貴多親故
始知貧賤常辛苦他年北闕¶競彈冠今日南山空射虎
積薪前後遞相踰一死一¶生交態殊獨有子雲甘寂寞
<pb:KR4e0190_WYG_002-16b>
閉門自草太𤣥書¶
　　　歌風臺¶
我來擬上歌風臺豈意臺空只平地琉璃古井亦崩¶塌
斷碑無字苔蘚蘙當年此地説豪華富貴歸鄉多¶意氣
枌榆社裏列黄麾泗水亭前張赤幟里中父老¶競來窺
昔日劉郎今作帝共談疇昔帝一噱季固大¶言少成事
椎牛張宴里閈空進錢今日幾萬計坐中¶只帶竹皮冠
衆裏長呼武負字酒酣撃節帝起舞樂<md:KR4e0190_SBCK_001-16b>¶極歌殘更流涕
<pb:KR4e0190_WYG_002-17a>
游子誰不悲故鄉萬歲吾魂猶樂沛¶賜名此朕湯沐邑
世世田疇免租税風起雲飛又一¶時往事蕭條復誰記
樵人不識斬蛇藪行客還歸貰¶酒市臺下黄河盡日流
瞬息人間幾興廢¶
　　　同院寮觀閣中芍藥作¶
西掖衡連翡翠城籠煙裊霧百花明祗謂紫薇初吐¶蕚
忽言紅藥已敷英紅藥葳蕤盛艶陽萬年春色在¶文昌
寧同鄴下芙蓉苑詎比洛陽桃李場裁成異瓣¶千般錦
<pb:KR4e0190_WYG_002-17b>
結就同心一様黄金閣披時渾是畫綺樓臨¶處并凝粧
濯枝故向鳳池上裛露偏依仙掌傍仙掌<md:KR4e0190_SBCK_001-17a>¶嶙峋對鳳池
詞郎侍直鷺鴛齊玲瓏玉珮花間映颻¶拽羅衫葉下述
花間葉下情無極含笑含嬌似相識¶羞將雞舌鬭馨香
欲取䴊冠並顔色翠幕分看態轉¶新朱䦨斜倚不勝春
未採孤根助靈液聊持芳蕋贈¶佳人¶
　　　南苑¶
秦園盧橘標炎節漢苑蘘荷駐羽旂雲氣自依雕輦¶集
<pb:KR4e0190_WYG_002-18a>
星辰故繞畫梁飛林行草木皆成隊水戲魚龍各¶合圍
更取薫風調曲奏已看暘谷藉光輝¶
　　　午日庭宴<md:KR4e0190_SBCK_001-17b>¶南薫應律轉朱旗火帝乘離錦席披榴吐千花承羽¶葢
蓂開五葉拂瑶墀冰盤錯出仙人掌金縷遙分織¶女絲
復道龍舟方競渡銜恩共許向昆池¶
　　¶¶¶　遊龍門¶
龍門嶪嶻拂雲迴鯨浪漰奔動地來一片飛泉千仞¶落
<pb:KR4e0190_WYG_002-18b>
百重疊巘五丁開水同瀍澗縈天色山接崤函鎻<md:KR4e0190_SBCK_001-18a>¶帝臺
勝槩依稀似禹穴好竒徒愧馬遷才¶
　　　龍泉寺對雨¶
西山爽氣朝來歇倐忽𤣥隂滿四陲雲裏樓臺翻借¶色
雨中花樹更多姿飛虹弄影揺丹嶂瀑水分流射¶緑池
坐覺禪宫倍幽寂憑欄把酒正相宜¶
　　　永年公館夜宿¶
棲遲異域南冠客嘹唳長風北鴈聲静院無朋休對¶酒
<pb:KR4e0190_WYG_002-19a>
髙樓有女獨鳴筝霞光曉伴銀河落露氣宵含玉¶樹清
古往今來成悵望叢臺孤月向人明¶
　　　龍泉寺懐顧南田使君顧以公事不至復惠酒<md:KR4e0190_SBCK_001-18b>¶　　　　助看山之興¶
琳宫窈窕碧峰隈歴盡巉巖更上臺不見踏花驄焉¶至
虛看送酒白衣來山中泉石誰相賞天末煙雲望¶屢囘
聞道使君能愛客習池還擬接仙杯¶
　　　詠崔後渠書屋
<pb:KR4e0190_WYG_002-19b>
碧山學士隱墻東叢菊蕭蕭巻幔中開逕自須同蔣¶詡
著書元不愧楊雄分畦粳稻清溪注對户峰巒翠¶靄通
未許棲遲三畝宅還應宻勿五雲宫¶
　　　題張學士仰宸樓樓藏賜書¶
瀛洲别館切清虛詔賜綈緗出石渠秘典自驚墳索<md:KR4e0190_SBCK_001-19a>¶上
祥光遙映壁奎餘簷前鳥下疑翻字草際螢來為¶照書
借問鄴侯三萬巻何如今日沐恩殊¶
　　　題張學士陽峰巻
<pb:KR4e0190_WYG_002-20a>
陽山秀色滿南州薜荔叢生楚客遊三峽猿聲偏入¶夜
千巖楓葉早知秋僊人結宅雲煙近太史藏書洞¶壑幽
便欲焚魚應未得共言¶明主待謨謀¶
　　　送張學士歸蜀省親¶
曵履暫違金馬署承歡遙入錦官城欲從狄相雲間¶望
却向王陽道上行旌轉層峰朝雨色舟迴極浦夜<md:KR4e0190_SBCK_001-19b>¶猿聲
到家已是初冬候聞道林中笋又生¶
　　　潞河别林汝雨提學浙江
<pb:KR4e0190_WYG_002-20b>
君去㑹稽何日到諸生湖上待花驄定因立雪知游¶酢
不獨傳經似馬融行載圖書邀海月坐移帆舸信¶江風
剡溪見説好山水苦欲相從奈轉蓬¶
　　　送黄叅政赴陜右¶
黄子風流世絶倫翩翩江海謫仙人紫薇開府勞分¶陜
白馬乘春逺入秦三輔煙花迎使節五陵豪傑望¶行塵
丈夫得意應如此誰笑蹉跎白髪新¶
　　　送項膳部遷之南行兼呈劉祠部<md:KR4e0190_SBCK_001-20a>¶
<pb:KR4e0190_WYG_002-21a>
春流瀰瀰碧波深送逺其如南浦心魏闕幾年叨結¶綬
江臯千里惜分襟君行白下貪雲卧予滯金門笑¶陸沉
郎署故交如問訊邇來惟有越人吟¶
　　　送高行人使琉球¶
天王玉册頒三殿漢使星槎下百蠻鬼國至今通象¶貢
樓船何處度龍闗海迷南北惟憑日雲起蓬壺忽¶見山
壯志不愁經歲去安流應是計程還¶
　　　送王侍讀赴南都
<pb:KR4e0190_WYG_002-21b>
玉堂學士賦南征躍馬鳴騶出上京奉詔明光新佩¶印
校書天禄早知名石頭城下春流滿白鷺洲邊芳<md:KR4e0190_SBCK_001-20b>¶草生
此去周南異留滯看君到處即蓬瀛¶
　　　送樊大夫㑹朝長至¶
中宵緹室吹葭管候曉𤣥堂駕鐵驂¶天子迎陽疏玉户
羣方獻夀拜金函預占黄道卿雲¶見漸覺朱城淑氣含
擬欲從君觀盛典使星猶自滯¶周南¶
　　　送周雲卿之任通山
<pb:KR4e0190_WYG_002-22a>
湖南此去意何如緑浦清楓萬里餘地僻且看衡岳¶雁
官貧豈食武昌魚千家鑿井分江水幾處開田傍¶石渠
由來撫字惟良牧<md:KR4e0190_SBCK_001-21a>¶天子他年有賜書¶
　　　寄周中丞備禦闗口¶
牙旗髙建白羊東鼓角殷殷瀚海空雪後錦裘行塞¶外
月明清嘯滿樓中幕南五部思歸義薊北諸軍盡¶立功
燕頷書生人共羡一朝投筆去平戎¶
　　¶¶¶　送施貢士子羽南行<md:KR4e0190_SBCK_001-21b>¶
<pb:KR4e0190_WYG_002-22b>
何用相逢歌莫疑感君落魄不勝悲長鳴自許驊騮¶並
髙志寧求燕雀知己道羣公能倒屣也應¶天子幸同時
金陵樓閣秋雲裏肅肅遙瞻鴻漸儀¶
　　　送人上陵作¶
玉園霜露向秋澄節序初臨祀事興恭將圭璧朝羣¶帝
遥奉馨香薦五陵祠壇渺渺神光下路寢熒熒燎¶火升
宣室于今敦孝感還歸早慰聖情凝¶
　　　覽任少海吏部慶都留題悵然懐人因次其韻
<pb:KR4e0190_WYG_002-23a>
帝京冠葢同遊日曽忝聲名李杜齊碧樹不堪思逺¶道
綵毫何意覩新題書傳劎閣鴻猶阻月滿燕闗鵲<md:KR4e0190_SBCK_001-22a>¶未棲
尊酒論文那更得暮雲回首雪峰西¶
　　　贈袁御醫芳洲¶
家本東南海上村翻因避世向金門熊經自信窺真¶訣
鴻寳還將獻至尊鳴佩偶隨供奉侣下簾長對道¶家言
山人不厭少生事種橘年來滿故園¶
　　　張相公夀詩
<pb:KR4e0190_WYG_002-23b>
帷中運䇿九州清共説留侯在漢京賜第近連平樂¶觀
入朝新給羽林兵儒生東閣承顔色酋長西蕃識¶姓名
却望上台多氣象年年長傍紫宸明¶
　　　趙州懐古<md:KR4e0190_SBCK_001-22b>¶千秋覇業消沉盡風俗猶傳趙武靈市上美人揮錦¶瑟
場中俠客舞青萍雁門北去通沙磧鳥道西来入¶井陘
欲向平原訪公子蕭蕭賔館户長扄¶
　　　吕翁祠堂(世所傳邯/鄲夢者也)
<pb:KR4e0190_WYG_002-24a>
吕翁祠堂漳水曲髙秋爽氣何氤氲松間隱隱鳴仙¶樂
簷際時時駐彩雲浮生一夢誰能度羽客千年不¶可羣
未須白首牽朱紱欲向丹丘訪赤文¶
　　　題劉蕡祠¶
歲暮江山搖落時客來下馬入荒祠獨傷往事堪流¶涕
欲問遺墟不可知璧玉無因終易棄龍鱗有逆竟<md:KR4e0190_SBCK_001-23a>¶難披
今日登科還我輩對君顔厚更何辭¶
　　　朱仙鎮觀岳將軍廟
<pb:KR4e0190_WYG_002-24b>
丹書畫壁閃旌旂想像勤王轉戰時黄屋未歸南狩¶駕
金牌已罷北征師平蕪漠漠前朝隔曠野隂隂暮¶鳥悲
惟有西湖原上樹春來猶發向南枝¶
　　　和陳編修約之禁中雪詩二首¶
建章今旦滿清輝朔雪繽紛應候飛忽飄九陌從風¶散
漸積千門待日晞素影偏搖宫女扇輕花欲上侍¶中衣
最是相如能獻賦霑恩新向莵園歸¶
靄靄同雲覆帝畿銀宫玉宇特相宜飛花遍入披香<md:KR4e0190_SBCK_001-23b>¶苑
<pb:KR4e0190_WYG_002-25a>
積絮微消太液池三署曉光凝劎佩九門寒色映¶旌旗
亦知¶聖主揮天藻不羡周家黄竹詞¶
　　　詠夾竹桃(海南有桃枝竹/故首句云云)¶
桃竹舊傳生碧海竹桃今見映朱欄春至分香能共¶逺
秋來花葉不同殘疎英灼灼分藂發密蕋菲菲對¶節攅
不信千年將結子錯疑竹實待棲鸞¶
　　　和詠霧中榴花¶
仙曹飛霧曉氤氲幾樹珍花望不分纎萼䝉茸俱襲¶錦
<pb:KR4e0190_WYG_002-25b>
髙枝撩亂稍披雲初疑葉上緇塵染轉覺叢中淑<md:KR4e0190_SBCK_001-24a>¶氣薫
為問江頭歌綘采何如𤣥女裛清芬(江淹石榴賛/曰紅花¶綘采)¶
　　　九月晦日鈞州公館見菊¶
天涯已逼三冬候客舍仍開九日花無那繁霜經雨¶歇
獨看疎蕋向風斜飡英實有騷人興送酒虛疑陶¶令家
想像故園搖落盡倍令遊子惜年華¶
　　　村居二首(此下係前/家居時作)¶
偶然灌園興不是學於陵醉卧松間月行攀巖下藤¶睢
<pb:KR4e0190_WYG_002-26a>
于竊自愧捭闔又無能惟應白社裏談笑共髙僧¶
山人頗好事蓬户掩還開四野緑禾滿三秋白雁來<md:KR4e0190_SBCK_001-24b>¶授
衣裁短褐飲蜡獻新醅即此堪投老栖栖竟何哉¶
　　　村夜¶
纎月生西浦流光照北林羣喧一以息百籟相與吟¶始
悟丘園裏能生清浄心悠悠何所嘆獨坐撫瑤琴¶
　　　同皇甫子循遊横山二首¶
曲磴行來盡松隂轉寂寥不知茅屋近却望石梁遙¶葉
<pb:KR4e0190_WYG_002-26b>
響疑聞雨渠寒未上潮夫君軒冕客此地欲相招¶
常時思獨往坐為塵事攖幸接金門客相攀桂樹榮¶峰
微片雲度谷静衆禽鳴何年將結社與子共逃名¶
　　　夜宿王氏莊<md:KR4e0190_SBCK_001-25a>¶微月掛孤壁四山何悄然因穿蘿徑去忽造竹林邊¶叢
木深寒氣平蕪淡野煙徘徊興復盡還就茅齋眠¶
　　　暮春游陽羡南山四首¶
清谿知幾曲惟見白雲深一入蘼蕪徑欣聞樵採吟¶春
<pb:KR4e0190_WYG_002-27a>
鶯未停囀夏葉始繁隂乘此縱長嘯悠然物外心¶
洞口石縱横流泉復有聲柴門何處入雞犬自相迎¶靈
草知昏曉時禽識雨晴非因罷官久誰得此間行¶
到處暗杉松多言路不通却從青嶂外轉入緑園中¶谷
口逢茶女溪邊狎釣童勿嫌疎散甚吾亦是愚公¶
花落已成蹊村村緑葉齊一園通蝶戲千嶂隔鶯啼<md:KR4e0190_SBCK_001-25b>¶澗
草多名蕙山人舊姓嵇窮歡猶未返忽是夕陽西¶
　　　同林尹遊㑹真菴
<pb:KR4e0190_WYG_002-27b>
言尋仙子宅窈窕傍清溪望氣行應近穿雲路轉迷¶人
閒多戲鹿樹老更棲雞願得使君姓留將石上題¶
　　　游馬跡山宿許道士房有贈二首¶
獨住水中央言修不死方開簾見白鳥隔院度清香¶機
息何妨奕神全可却糧偶來分半席遽使世情忘¶
四週環積水信此羽人居鳥下忘機後猿窺搗藥餘¶閒
尋漁父伴自註道家書笑我勞生甚逍遙爾不如¶
　　　題閻泉川副使莊<md:KR4e0190_SBCK_001-26a>¶
<pb:KR4e0190_WYG_002-28a>
閻侯貧已甚尚有種𤓰田潭巖相映帶農圃與周旋¶刈
秫盡供酒賣蔬時得錢躬耕豈不苦所貴無牽纒¶
　　　謝病贈别高㕘政子業¶
逝將歸舊林復此别知音綰魚慚分薄解劎感交深¶目
送三河使身分十畝吟從兹一相失長嘆隔飛沉¶
　　　罷病歸訪王山人含真¶
一與山翁别年華毎自傷還因解龜後重問養雞鄉¶蘿
薜忩中影鉛砂枕上方鴻䝉常不語何以答雲將
<pb:KR4e0190_WYG_002-28b>
　　　送王良醫往岷府¶
獻方曾待詔何事向江干帝側無人薦王門且自安<md:KR4e0190_SBCK_001-26b>¶青
楓連逺道白首寄微官莫惜囊中秘淮南欲合丹¶
　¶¶¶　　贈春巖王尹朝京¶
赤縣神明宰如君最少年無言似桃李有志笑鷹鸇¶得
暇即開巻長貧不受錢此行人共羡名在御屏前¶
　　　送白尉往湖州¶
君家太湖北作吏太湖南驛路雞鳴近山城樹影含¶萬
<pb:KR4e0190_WYG_002-29a>
川疏沃野百室競春蠶幸此猶吾土微官也自堪<md:KR4e0190_SBCK_001-27a>¶　　　送胡主事𣙜税荆州¶
南州饒齒革此去豈徒然言徵山海賦用助水衡錢¶井
邑千金市江門百丈船錐刀未可筭寛大見君賢¶
　　　丹陽别王道思三首¶
久已廢逢迎蕭然世外情因君訪茅屋相送到江城¶逺
岫雪中緑寒流冰下行可堪此時别獨自返柴荆¶
卧病不知久見君三徙官還將鶡冠賤來伴豸衣歡¶秉
<pb:KR4e0190_WYG_002-29b>
燭驚宵曙同衾屬夜寒平生學禪寂猶自别離難¶
書生多落魄羡子最逢時繡服官方顯青衿職所司¶鑄
人稱道術倚馬見文辭徒抱彈冠意迂疎自可嗤<md:KR4e0190_SBCK_001-27b>¶　　　夏日聽沈君彈琴詩三首¶
山居足清賞獨恨不能琴偶接青谿客因聽白雪音¶寒
暄乍翻復丘壑轉深沉誰道嵇中散風流更可尋¶
知君技入神一歇一畨新撥處疑非指聲中似有人¶空
山鳴落葉暗水躍潛鱗何獨吹簫客能生隂谷春
<pb:KR4e0190_WYG_002-30a>
忽聽使人驚空山迸一聲能令草樹裏齊作秋蟲鳴¶暫
與松風逺還同石磵清曲終人欲散纎月照南楹¶
　　　贈宜興張醫二首¶
翛然一逸民山郭往來頻乞藥從貧士傳方自異人¶草
間收伏莵澗畔煮香蓴嘆息市中客誰知百歲身<md:KR4e0190_SBCK_001-28a>¶生長白雲巖仙書宿所探千金方不惜百草味俱諳¶採
藥行山外藏身住市南獨抱文園病逢君試一談¶
　　　次韻贈陳后岡
<pb:KR4e0190_WYG_002-30b>
昔日京華居同君直玉廬蛾眉寧見妬樗散自知疎¶佩
印紫薇署垂綸滄海魚為農吾已矣作吏子何如¶
　<md:KR4e0190_SBCK_001-28b>¶　　九月八日作¶
日日閉門坐今朝復如斯窓中見風雨始知重陽期¶海
燕已辭主黄花未滿籬余心久委化何用惜良時¶
　　　送真州蔣生至宜興親迎歸¶
相門甥館得才郎文藻翩翩貌復揚十年久著鳴金¶賦
一笑今游射雉場江南江北路非逺幾月辭家猶<md:KR4e0190_SBCK_001-29a>¶未返
<pb:KR4e0190_WYG_002-31a>
他鄉芳草自相留今夕佳期未為晩歸去春洲¶漲緑濤
滿川桃李送蘭橈若使長江作天漢應言仙¶女度星橋¶
　　　送莆田方生自宜興歸應試¶
聞君誦詩滿三百十年落魄常自惜書生只是數多¶竒
俗子空嘲𤣥尚白那能環堵事窮愁乘興飄然賦¶逺游
荆溪山水清且美屢月貪歡猶未休荆溪茂宰¶君妻弟
思君不謂君能至山㘭水曲日追隨相對渾¶忘鄉土異
君不見荆人刖足售良玉好醜由來隨世¶俗期君此去
<pb:KR4e0190_WYG_002-31b>
早揚眉一戰能亡三敗辱<md:KR4e0190_SBCK_001-29b>¶　　　送林宜興遷官南部¶
移家偶愛山中静地主何煩重相敬吾生恥學茂陵¶郎
如君豈是臨卬令誰言陋巷不容車勞君擁葢常¶造廬
誰言簿書日紛糾勞君為我頻置酒五月清溪¶暑氣微
淹留竹裏共忘歸乍看朝霞初冐嶺忽驚夕¶露欲沾衣
清才自合翻飛早一朝西上金陵道請君¶别後數寄書
山中相識日應少
<pb:KR4e0190_WYG_002-32a>
　　　題東石草堂圖贈黄松江¶
連山斷若缺一溪百餘折古松三四株爪秃骨半枯¶聞
道閩山乃有此誰將輦載來東吳松江太守好静<md:KR4e0190_SBCK_001-30a>¶者迹
在風塵心在野若欲還山未得還故託良工為¶摹寫太
守昔年卧茅荆日日看山無俗情醉來向東¶拜白石誓
與此石同死生豈謂金門被羈束復向名¶藩分虎竹横
金衣錦世無比太守只言非所欲乃知¶碧山不負吾駟
馬髙葢胡為乎有時吏散重門閉焚¶香獨隱烏皮几披
<pb:KR4e0190_WYG_002-32b>
圖相對一莞然不覺逍遙數峰裏¶樵人漁子似相識手
招兩鶴勢欲起扁舟却在窓戸¶間便欲乘虚泛清泚真
邪假邪何足問世間萬事亦¶寄耳¶
　　　雙夀圖歌為叚翁作<md:KR4e0190_SBCK_001-30b>¶是誰寫此大椿樹爪牙縮張相攫吞輪菌偃蹇據絶¶壁
氣凌萬木皆兒孫似鼻似口挺竒榦半枯半嫩蟠¶靈根
千年神物照魑魅滿山精怪爭崩奔樹上懸泉¶始一線
飛洒樹裏成千片匡廬瀑布不可尋忽向今¶朝眼中見
<pb:KR4e0190_WYG_002-33a>
立石復似五老峰雲氣糢糊露頭面可憐¶此樹與雲石
蒼然一色誰能辨石間異草何其多紫¶芝伏兎森交羅
仙萱自是百草長緋葩翠葉呈婀娜¶上承老樹賴嘉䕃
亦如松柏掛女蘿蕭然相伴歲月¶晩長養齊霑雨露和
吾鄉叚翁住東郭夫妻七十鬢¶未秃翁家猶子擅丹青
手揮絹素為翁祝一枝一莖<md:KR4e0190_SBCK_001-31a>¶亦有情五百春秋遞相續
請翁披圖應自笑形固可¶使如槁木¶
　　　贈王君五十歲
<pb:KR4e0190_WYG_002-33b>
君家城市裏終歲常閉闗青松白日滿庭内不許俗¶人
相往還看君本是山澤臞年來戰勝身亦肥但道¶龎公
堪自老何須蘧瑗更知非¶
　　　題龍圖¶
世人畫龍得龍皮叔也畫龍得龍髓當其停手凝思¶時
青天颯颯生風雨却怪三年不㸃睛那知一日飛¶騰去<md:KR4e0190_SBCK_001-31b>¶　　　山莊閒居¶
身名幸自謝籠樊白首為農誓不諼慣住山中知鹿¶性
<pb:KR4e0190_WYG_002-34a>
數行樹下識禽言巾車毎許鄰翁借書帙閒同道¶士翻
醉後漸看松月上滿村雞犬寂無喧¶
　　　逰神墩寺次壁間韻二首¶
新雨郊原草木柔葛巾黎杖此尋幽藤垂小徑蟬聲¶滿
苔合荒庭鳥跡留隱几翻經聊習静憑髙望逺一¶銷憂
相逢更是煙霞客携手同為汗漫逰¶
古藤千尺猶自柔布葉垂隂滿院幽楓樹暗隨清磬¶響
山人欲去白雲留談𤣥幸有飡霞侣違世已無食<md:KR4e0190_SBCK_001-32a>¶肉憂
<pb:KR4e0190_WYG_002-34b>
不識老僧蓮社裏可容携酒日來遊¶
　　　登墩(此墩可望茅山/)¶
藂竹裊裊迎風柔古墩掩映清湖幽斷煙白鳥雙洲¶逺
落日青山半景留耳聽鳴蟬知換節坐移芳草覺¶忘憂
興來更望華陽頂想見仙人駕鶴遊¶
　　　廣德道中¶
蒼山百轉見炊煙茆屋髙棲古樹顛細雨薜蘿侵石¶逕
深秋梗稻滿山田雲中望影迷遙岫草裏聞聲覺¶暗泉
<pb:KR4e0190_WYG_002-35a>
倘遇秦人應不識只疑誤入武陵川¶
　　　泊淮上作<md:KR4e0190_SBCK_001-32b>¶楓林望盡見蒼山桐栢飛流入楚闗潮散海門孤島¶出
月明渡口數帆還客夢祗驚青𤨏逺滄波長羡白¶鷗閒
聞道淮南多桂樹朝來杖策一相攀¶
　　　淮上五日泛湖同蔣别駕世和¶
青蘋裊裊漾微風輕舸逍遙暫此同客裏緑蒲驚節¶換
尊中清酒覺愁空一徑荻蘆行不盡數洲魚鳥戲¶相通
<pb:KR4e0190_WYG_002-35b>
向晚前川簫鼔發猶疑風景似江東¶
　　　聞復官報寄京師友人¶
姓名不復挂朝叅魚鳥由來性所耽篋裏符經都已¶廢
山中藥草漸能諳踈狂自分三宜黜懶病其如七<md:KR4e0190_SBCK_001-33a>¶不堪
深謝古人推轂意莫將陽羡比終南¶
　　　代柬寄京中舊游¶
莫須彈鋏嘆無魚自愛山東搆草廬雨後亂蛙生敝¶竈
秋深落葉伴閒居身隨老圃偏能慣論學潛夫愧¶不如
<pb:KR4e0190_WYG_002-36a>
故人休訝無相訊中散從來懶作書¶
　　　寄贈曽郎中再入禮部¶
文昌秘省倍光輝傳道仙郎去復歸三署㑹應尋舊¶草
五時猶得賜新衣官閒常似遊丹壑賦罷多堪獻¶紫微
徒使昔年同宦侣頻於清夜想音徽¶
　　　家居贈别陳僉事約之<md:KR4e0190_SBCK_001-33b>¶已甘蹤跡滯丘樊暫逐行麾思欲翻才薄最宜¶明主棄
身貧獨感故交存蒼苔掩徑誰相過芳草懐¶人未敢言
<pb:KR4e0190_WYG_002-36b>
知君王事方鞅掌不記於陵長灌園¶
　　　臨清十五夜柬陳太史約之¶
行人向月占消息一望雲端百感并南去闗山猶未¶半
東升蟾兎已先盈乘槎且傍魚龍宿繞樹那堪鳥¶鵲驚
憶與仙郎當此夜幾回聯珮侍承明¶
　　　贈陳僉事約之生日¶
青春綉服儼神仙早歲為郎霄漢邊問齒方知散騎¶後
論才已是洛陽前官遷栢府多推望經絶韋編不<md:KR4e0190_SBCK_001-34a>¶待年
<pb:KR4e0190_WYG_002-37a>
衰病無能真自棄慢將犬馬愧君先¶
　　　崔鎮道中晚望懐陳約之¶
郊原極目思依依楚水連天楚樹微逺浦潮生人獨¶往
寒林風静鳥雙歸泥塗自覺朋遊好日月偏催旅¶鬢稀
念爾同為南竄客煙波何事更相違¶
　　　贈别義興林尹遷官¶
移家本為採山薇茂宰風流更可依滿逕蓬蒿頻問¶訊
開尊竹石幾忘歸髙才豈得淹黄綬野性惟甘卧¶薜衣
<pb:KR4e0190_WYG_002-37b>
今日河梁送君後柴闗車馬又應稀¶
　　　次韻贈施道人<md:KR4e0190_SBCK_001-34b>¶御氣曽聞老氏柔寄身偏愛水雲幽道書數巻只自¶注
生計一錢常不留賣藥人間應自謫挂瓢樹下復¶何憂
猶言妻子能相累自戴黄冠學逺遊¶
　　　寄題顧東橋侍郎載酒亭¶
後世還聞有子雲為耽寂寞卧江濵門前即是尋山¶路
座上偏多載酒人禄位已非執㦸賤文章真與太¶𤣥鄰
<pb:KR4e0190_WYG_002-38a>
欲比侯巴應自笑不知何日望清塵¶
　　　送樊醫歸南昌¶
山人自小愛逰方尚説懐歸意不忘别友因留隔歲¶藥
還家試解百金裝澄江盡處聞鄉語暮雪深時到<md:KR4e0190_SBCK_001-35a>¶草堂
願爾常如秋後鴈一年好是一來翔¶
　　　贈張地官督賦江南¶
皇家財賦重江淮浮濟逾河歲歲來豈謂司農方告¶匱
故煩節使逺相催舳艫接水通千里齒革盈筐備¶五材
<pb:KR4e0190_WYG_002-38b>
民力東南已如此因君一為獻蘭臺¶
　　　贈南都莫工部子良夏至齋宿署中¶
萬乘親郊幸北宫千官齋祓兩都同靈光正想泥封¶上
清夢遙依輦路通煙散玉爐知晝永星分銀燭坐¶宵中
聞君已就汾隂賦猶向周南嘆不逢¶
　　　送彭府倅進賀<md:KR4e0190_SBCK_001-35b>¶聖節表¶
曽叨執㦸侍楓宸猶記呼嵩拜舞辰獻夀頻將金鏡¶拂
入班許覩玉顔真自憐拙疾辭¶明主因卧丘園作外臣
<pb:KR4e0190_WYG_002-39a>
今日送君何所道祝堯長比¶華封人¶
　　　宜興舟中讀徐養齋詩稿因思奉别之久悵然¶
　　　　有懐二首¶
清溪南望五湖連竹樹隂隂兩岸間桃李孤村春欲¶盡
蒹葭逺水思俱聞散帙曲中驚白雪巻帷天末見¶青山
故鄉共是投簪客猶恨髙蹤不可攀<md:KR4e0190_SBCK_001-36a>¶昨歲相逢冰雪深忽看春色獨驚心清風毎憶人如¶玉
嘉句堪言字比金四壁荒廬𢬵自老連洲芳草共¶誰吟
<pb:KR4e0190_WYG_002-39b>
思君坐惜年華暮明月扁舟試一尋¶
　　　覽徐養齋見懐毛古菴及小子之作存没感懐¶
　　　　和韻¶
早歲曽陪履杖遊遥思墓木已三秋美人去後空聞¶笛
芳草歸時獨倚樓世上玉顔還易老山中石髓杳¶難求
却慚司馬頻相許擬向清湖共釣舟¶
　　　和徐養齋移居二首¶
何年挂却侍中冠新築山居一畝寛種黍聊為終歲<md:KR4e0190_SBCK_001-36b>¶計
<pb:KR4e0190_WYG_002-40a>
移花應待早春看門依緑樹人稀到身謝紅塵夢¶亦安
更是謝家兄弟好長吟池草對江干¶
窈窕巖阿叢桂秋清谿一曲草堂幽荒園自向閒中¶翦
靈藥多從病裏收葉上題詩應滿樹沙邊載酒不¶驚鷗
莫道東山淹謝傅蒼生日夕待嘉謀¶
　　　題贈施心菊醫士¶
聞道仙翁昔種菊君今對菊獨凄神蕭條三徑猶含¶露
悵望深秋似有人肘後傳方多已試鼎中留藥不¶嫌貧
<pb:KR4e0190_WYG_002-40b>
相從何日東籬下願乞餘香慰病身¶
　　　贈江隂陳君<md:KR4e0190_SBCK_001-37a>¶幽棲選地傍江濆高士風流宿所聞身著薜衣稱隱¶吏
園多橘樹比封君琴尊不厭丘中賞魚鳥堪為物¶外羣
怪爾眉間多道氣年來曽讀五千文¶
　　　寄劉範東提學¶
不材因得返園廬窮巷猶存四壁餘生計十年思種¶樹
病身終歲强移書山僧白社容相往長者髙車日¶與疎
<pb:KR4e0190_WYG_002-41a>
疇昔虚䝉國士待於今樗散更無如¶
　　　題伯祖平樂守素齋翁像¶
國史已收循吏名蠻方猶憶使君清祀留桐縣如朱¶邑
文諭南夷比陸生(公有華夷/解諭交趾)湘江又見棠花發(公嘗<md:KR4e0190_SBCK_001-37b>¶令/零陵而)
(余父於公為從/孫又守永州)灕浦還聞俎豆成清江傳家自¶公始髙
門大纛豈為榮¶
　¶¶¶¶¶¶¶　　和朱子學遷居¶
辛勤四十有此居生事蕭條只晏如行李隨身一長¶鋏
<pb:KR4e0190_WYG_002-41b>
疎藤挂壁數椽廬愧無厚禄堪助汝實有髙文能¶起予
獨惜揚雄名位薄世人誰識太𤣥書¶
　　　程副使輓詩(同年舜/敷之父)¶
帝里風煙幾度逢此行復與仙郎同傾城冠葢通家¶後
故國江山對酒中老憶舊遊經畫省閒尋芳草到¶禪宫
亦知今日遊魂處多在清淮白露東¶
　嘉靖丁酉秋余始見公於金陵公留余飲酒自言<md:KR4e0190_SBCK_001-38b>¶少
　時為太學生始逰金陵後官於郎曹居此者十¶餘年
<pb:KR4e0190_WYG_002-42a>
　自閒居以來常思雨花牛首之勝輒為之慨¶然已分
　此生且休矣今老且病誠不自意復能至¶此每過舊
　遊處歴歴如昨日事乃知江山長在而¶人命有極牛
　山之淚可復下乎語畢公掀髯而笑¶余亦歡飲盡醉
　别去至冬而公卒葢别公後纔四¶月也嗟乎公而有
　知尚能復來金陵矣乎故予作¶詩以哀公叙金陵事
　特詳云¶
　　　元夕詠冰燈
<pb:KR4e0190_WYG_002-42b>
正憐火樹鬭春妍忽見清輝映夜䦨出海蛟珠猶帶<md:KR4e0190_SBCK_001-39a>¶水
滿堂羅袖欲生寒燭花不礙空中影暈氣疑從月¶裏看
為語東風暫相借來宵還得盡餘歡<md:KR4e0190_SBCK_001-39b>¶　<md:KR4e0190_SBCK_002-1a>¶　　庚子歲海印寺再舉同年㑹紀事四首¶(此下係春/坊時作)¶
伐木張新燕攀鱗憶往時重來散花處更是聚星期¶玉
佩皆鵷侣金河即鳳池獨憐丘壑質還復接芳儀¶
淨院早凉生佳賔四座傾花間重識面塔裏舊題名¶對
酒憐萍跡聞歌想鹿鳴十年還此㑹那得更無情
<pb:KR4e0190_WYG_002-43a>
故遊經繡陌初地入松扉可那看花伴年年漸覺稀¶一
鐘收宿雨雙樹帶餘暉若問龍池劫誰能不醉歸<md:KR4e0190_SBCK_002-1b>¶梵宫鄰帝苑長此集儒紳檻外諸天界尊前四海人¶星
霜别後鬢花月向來春且共攄籌策雲臺早致身¶
　　　得薛君所寄三逰紀興刻中有楊方洲見懐之¶
　　　　作葢别去已十餘年矣撫巻慨然用韻奉答¶
昔抗萬言疏還歸四壁居誼才應共惜黯戅更無如¶顧
爾猶巖壑慚予濫石渠¶聖明思直諌早晩下徵書
<pb:KR4e0190_WYG_002-43b>
　　　送黄翠巖赴松江推官任¶
君本儒家子新詩更出竒自宜金馬署暫拜爽鳩司¶海
國收魚稻桑田賦繭絲南州饒土物知爾一無私<md:KR4e0190_SBCK_002-2a>¶　　　送沈君守寧波¶
五馬去䟃𧽼孤城積水含地收蚶蛤税人與龍蛇參¶夷
貢珠頻入僊書穴可探清貧君已慣海味不須甘¶
　　　送陸舍人調遼府長史¶
十載紫薇郎長隨玉輦傍忽辭漢天子去謁諸侯王¶夢
<pb:KR4e0190_WYG_002-44a>
渚陪游獵蘭臺佐羽觴子虛今在楚作賦有輝光¶
　　　送王舍人往崑山為顧相公營墓¶
明主敦耆老藏山借寵恩使臣出左掖秘器給東園¶舊
路吳中樹新碑海上原平津衆賔客試問幾人存¶
　　　聞石屋彭君置生棺有感為賦四詩<md:KR4e0190_SBCK_002-2b>¶青山結净因囘首跡俱陳司馬四壁宅榮期百歲身¶文
犧幸知免行蟻待相親試料還真後誰為倚户人¶
隱几嗒然安疑君是鶡冠道書肘後繫人世鏡中看¶家
<pb:KR4e0190_WYG_002-44b>
本無千橘生常卧一棺不因兹下淚任爾雍門彈¶
苦欲辭簪紱歸來掩故園無過六百石只對五千言¶倚
樹看蜩化逢人笑舌存老龍且莫去為我發狂論¶
吾與爾皆夢相看一笑時拘拘亦何惡役役尚如斯¶藂
桂山中約枯槎海上期胡為更羈緤有愧故人知¶
　　　寺中訪後渠崔侍郎不遇次韻¶
為訪高人館聯鑣出近坰並從金地入不見玉山形<md:KR4e0190_SBCK_002-3a>¶榻
尚留僊麈雲疑隔使星無人問竒字載酒只空亭
<pb:KR4e0190_WYG_002-45a>
　　　濟上别錢副使¶
木落村逾迥洲迴水更包亂泉舂急峽短日漾寒郊¶問
俗非吾土逢君似舊交笑談方此始何事又相抛¶
　　　㸃蒼山歌贈雪屏趙考功¶
㸃蒼山十九峰峰峰巧削玉芙蓉炎天赤日雪不融¶峰
頂湧出十九泉一峰一泉相縈纏流到峰前共一¶川雪
花亂落緑波裏疊島連洲鏡中起是為巨海名¶西洱䝉
舍當年控百蠻山水中間鑿兩闗一夫守此¶百不攀聖
<pb:KR4e0190_WYG_002-45b>
代垂裳九夷附此地千秋罷烽戍洱海行<md:KR4e0190_SBCK_002-3b>¶人日夜渡剪
除蓬藋疏街衢歌鍾綺衣盈路隅昔日¶不毛今雄都山
中雞犬散不取山下烏蠻種禾黍况¶乃儒風似鄒魯紛
紛犀象走王庭怪石亦具山水形¶盡輦中州作畫屏羡
君結廬山之窟窓裏諸峰互出¶没夜夜讀書常映雪十
年簪笏繫朝班位髙官要身¶不閒惟有清夢到故山余
亦平生好竒者一説名山¶心若洒何時與君共坐雪峰
下
<pb:KR4e0190_WYG_002-46a>
　　　李中麓文選藏書歌¶
中麓子最好竒平生苦心只自知破塜將尋姬氏籍¶鑿
山欲出禹王碑鳥篆蚪文焚後字白雲黄竹刪前<md:KR4e0190_SBCK_002-4a>¶詩藏
在隂厓及海窟神物守護誰得窺自從掇取歸¶君屋但
聞胡山鬼夜哭汗牛詎止盈五車插架應知¶滿萬軸開
函几席生雲煙五色紛紛耀人目家中綾¶綺割截盡更
剪朝衣作裝束中麓子幾歲讀書長閉¶門自信中郎能
一目還輕左氏識三墳邇來下筆作¶詞賦絶似先年石
<pb:KR4e0190_WYG_002-46b>
鼓文却憶射策來京國此時才士¶紛如雲雕龍白馬爭
先後一日逢君皆閉口試問豹¶鼠君已知解對黄熊誰
更有共看飛騰邁等倫早排¶閶闔上麒麟遂令紈袴生
嘆息公卿元是讀書人老¶大無聞予自憐論交多愧十
年前可道壯心猶未已<md:KR4e0190_SBCK_002-4b>¶時復從君乞一編¶
　　　詹府讌集奉和上宰松臯公三首¶
祥光虹渚應𤣥蒼喜溢仙曹薦羽觴匕鬯萬年徵子¶聖
股肱一德見臣良袖携香霧東華上履曵星辰北¶斗旁
<pb:KR4e0190_WYG_002-47a>
共説疑丞歸大老競將禮樂贊靈昌¶
御苑先春萬木蒼宫雲裊裊度瓊觴鵷班並引金貂¶貴
鴻羽全收玉署良分日傳經清禁裏罷朝起草紫¶宸旁
恩波忝竊安能報願祝千秋寳厯昌¶
玉津晴望鬱蒼蒼環珮初臨試紫觴並向鳳池開勝¶㑹
早從麟角識元良衣冠迥出商巖上雨露偏承幼<md:KR4e0190_SBCK_002-5a>¶海旁
自愧承華箴未就謬將彤管奉明昌¶
　　　送王翰林浙江兵備副使
<pb:KR4e0190_WYG_002-47b>
同時詞客不如君一劍還將静海濆雞舌舊從香署¶吏
虎符新領伏波軍帆檣萬里輸鮫織樓閣三秋吐¶蜃雲
自笑馮郎將白首欲從幕下策竒勲¶
　　　送鄒東郭掌南院¶
最憐江左風流地暫作周南太史公通籍總稱鸞掖¶吏
分曹獨向鳳臺東香携漢署沾新綬花近秦淮瞰¶故宫
此去談經門下客幾人相對坐春風¶
　　　贈吳山人歸自京師<md:KR4e0190_SBCK_002-5b>¶
<pb:KR4e0190_WYG_002-48a>
山人不解機心事早歲藏珍學鹿門住傍巖崖惟四¶壁
賦成金石幾千言偶遊卿相多懸榻歸去蓬蒿正¶滿園
京洛豈無知己在看君終是厭煩喧¶
　　　贈許太宰¶
卿家勲貴似諸袁兩世三登八座尊接席貂蟬開甲¶第
成隂桃李在公門身延白屋頻推哺官借青宫獨¶拜恩¶
天子行將問黄髪老臣何以贊嘉言¶
　　　宿雙塔寺林東城羅念菴誤於郭外相尋不遇
<pb:KR4e0190_WYG_002-48b>
　　　　有作見寄用韻奉答<md:KR4e0190_SBCK_002-6a>¶謾向金門學隱淪獨遊花院散凉氛諸天只在人間¶世
並馬誰尋野外雲白日金輪臨户映香街笙管隔¶墻分
化城本是迷來路莫訝幽人好避羣¶
　　　次韻贈湯將軍(將軍故中山/侯之孫也)¶
將軍妙筭古人同料敵常如在目中銕騎連營寒映¶月
樓船跨海夜乘風玉門烽火今猶急桂嶺珠璣久¶未通
却笑封侯應有種看君百戰立竒功
<pb:KR4e0190_WYG_002-49a>
　
　
　
　
　
　
　
　
<pb:KR4e0190_WYG_002-49b>
　
　
　
　
　
　
　
　荆川集巻二

<pb:KR4e0190_WYG_003-1a>
欽定四庫全書
　荊川集巻三
　　　　　　　　　　　　明　唐順之　撰
　　詩
　　　自述(此下係後/家居時作)¶
祗為抽簪早歸來已四春本非食肉相猶是飯牛身¶負
郭無新業灌園有舊鄰磯邊獨釣客隴上偶耕人<md:KR4e0190_SBCK_002-6b>¶相見
一相笑吾今罷問津
<pb:KR4e0190_WYG_003-1b>
　　　宿游塘書懐二首¶
脉脉常多病睢睢竟寡諧鷽鳩知分量槁木任形骸¶蟲
語喧清夜藤花媚小齋逃虚何足嘆心迹幸無乖¶
雨過草木好夜來池館清露蟲疑燭影風樹答書聲¶似
瓠甘無用為羶厭有名且師河上叟毋使慮營營¶
　　　題陳渡莊¶
經時不到此花落徧庭蕪開館猶如客憑軒忽䘮吾¶蝶
飛看栩栩鳥喚聽烏烏便欲題丘壑於今總姓愚
<pb:KR4e0190_WYG_003-2a>
　　　㞯亭遇盗次韻<md:KR4e0190_SBCK_002-7a>¶枕書覺已倦挺劎忽相求驚起游仙夢虚疑賈客舟¶齎
糧十日少載槖一身浮澹泊堪為笑將何謝爾偷¶
　　　病中試新茶¶
久不窺園圃多應徧落花生涯只本草歲月又新茶¶婚
嫁身多債詩書眼尚遮病來都忘却恰似老僧伽¶
　　　泊舟郭外有感(時旱/灾甚)¶
愁多畨夜短村郭又雞鳴更聽鄰舟語行看海日生¶新
<pb:KR4e0190_WYG_003-2b>
秋河漢影竟夕桔橰聲誰能訟風伯一使甘霖傾¶
　　　同褚生滔徐生大復夜過城濠水榭作二首¶
出郭即山家孤亭更水涯人開池上酌蓮吐月中花<md:KR4e0190_SBCK_002-7b>¶清
籟微微至明河漸漸斜坐疑塵世隔雞犬亦無譁¶
祗堪成獨往詎意得同羣柳色秋將近烏啼夜欲分¶細
吟西澗草閒誦北山文縱然逢醉尉不是故將軍¶(時居/人有)
(訶問/者)¶
　　　游永慶寺示諸友
<pb:KR4e0190_WYG_003-3a>
村墟正三月春服領春風飛鳥機心外青天佛眼中¶觀
心猶是障齊物亦非同何處叅真訣顔生昔屢空¶
　　　題金山寺付僧惠傑四首¶
何處尋龍藏停橈聽梵音中流一塔影逺樹萬家隂¶僧
定潮來去月明江淺深試將空水相堪比慧公心<md:KR4e0190_SBCK_002-8a>¶隱隱帆檣外分明見法幢川光孤斷石井脉割寒江¶折
葦僧歸渡觀潮客倚窓一窺龍女偈坐使戰心降¶
憑虚聊騁望面面荻蘆秋坐據三生石心隨萬里流¶黿
<pb:KR4e0190_WYG_003-3b>
鼉争出没樓館定沉浮向夕煙氛歛珠光似可求¶
法界元無著寥寥空水雲鐘聲潮外住佛相鏡中分¶經
為魚龍設人將鸛鶴羣慈航如可借不厭往來勤¶
　　<md:KR4e0190_SBCK_002-8b>¶　登常山山亭次壁間韻二首<md:KR4e0190_SBCK_002-9a>¶關通百粤㑹地帶上游雄車馬年年客塵埃滚滚中¶憂
時譏喪狗逃世托㝠鴻出處將誰是徒令懐古風¶
平生好竒士撫景氣還雄棧度盤蛇際灘行磨蟻中¶客
心南北水世事去來鴻聞説仙山近泠然欲馭風
<pb:KR4e0190_WYG_003-4a>
　　　過清溪莊值主人不在¶
岸岸夾叢竹清溪幾許深君從城市隱余向碧山尋¶翳
翳孤村景刁刁衆木吟還看題壁字想見閉闗心¶
　　　題清溪莊三首贈顧副使¶
阮生常避俗平子正歸田種秫供生事為樓佇列仙¶沙
行隨鷺跡湖泛趂漁船月下聞髙咏應多感興篇<md:KR4e0190_SBCK_002-9b>¶城郭往來久獨憐湖上居素封千樹橘白首一牀書¶山
客秋分蜜溪甿夜捕魚横金豈不貴此樂復何如
<pb:KR4e0190_WYG_003-4b>
地即梁鴻宅溪連范蠡湖霜天榮橘柚秋水戲鷗鳬¶從
宦元非巧名丘亦是愚欣君遂始願遶屋樹枌榆¶
　<md:KR4e0190_SBCK_002-10b>¶　　贈王山人¶
自笑久磷緇還真已是遲偶尋赤松子更結白雲期¶短
褐身將老微言世莫知吾生同智北從此問無為¶
　　　贈山隂陳千户病卧毘陵三首(陳故毘/陵人也)¶
問子來何處云從剡水隂越吟多病客吳語故鄉心¶尺
牘人爭羡一言余所欽由來絶絃意今日為知音
<pb:KR4e0190_WYG_003-5a>
到處能驚座知君是姓陳小言工作賦大隱不違親¶倒
篋酬寒士投書絶貴人吾將從汝去共醉若耶春¶
髙牙將門子何事老蓬蒿坦蕩從吾好浮沉任所遭<md:KR4e0190_SBCK_002-11a>¶行
窮五名岳家住一漁舠尚覺雄心在逢人脱寳刀¶
　　　周蓮渠以詩問病次韻¶
詩書能作祟齒髪自多愁且效漆園放還同蓮社投¶樗
材非世用藥石拙身謀脉脉淹時序空貽知己憂¶
　　　載疊前韻二首贈蓮渠
<pb:KR4e0190_WYG_003-5b>
十年不入市一飲復何愁秘籙時堪展華簪久已投¶只
有歸田賦曽無問舍謀營營憐俗子得失盡成憂¶
字許門生問詩從海上求養真人伴鶴寄傲屋如舟¶得
喪驚蕉夢榮華覺梗浮邑中有耆舊應使俗回偷¶
　<md:KR4e0190_SBCK_002-11b>¶　　贈郡倅綱運¶
之子從王事秋江曉問津泛舟千里役行篋一官貧¶淮
海雄畿服瑶琨貢國珍¶聖明如有問正可繪流民(時江南/旱甚)¶
　　　送人赴真定幕
<pb:KR4e0190_WYG_003-6a>
幕下繡鞍來滹沱冰未開股肱稱大郡帷幄選名才¶鴈
起分秦塞雀棲辨魏臺雲山自可樂况得庾公陪¶
　　　贈馮午山提學<md:KR4e0190_SBCK_002-12a>¶吳俗今應變楚材昔共聞試看鑄人術豈尚雕蟲文¶驄
馬迴江樹絃歌散海雲史書徵德化更是一馮君¶(漢史/大馮)
(君小馮君政如/魯衛德化均)¶
　　　贈吳賔湖¶
幽棲謝俗客相對只清湖野服裁芳芰時蔬剪緑蒲¶行
<pb:KR4e0190_WYG_003-6b>
吟向漁父著論比潛夫前洲雙白鳥識得主人無¶
　　　題徐君淵泉號¶
磊磊長髯客人間久避名獨因南澗賞遂與北山盟¶流
處玉琴響繞來茅屋清風流堪此地今古一徐生¶
　　　贈王思東號(王君祖/為中舍)<md:KR4e0190_SBCK_002-12b>¶以兹百年感東望一欷歔氏族王孫後弓裘世澤餘¶時
攀臯上樹獨對齋中書尚説傳竒字知君辯魯魚¶
　　　贈熊南沙郡倅入賀¶萬夀節三首
<pb:KR4e0190_WYG_003-7a>
去去朝元使先年漢署郎遥將華封祝再惹御爐香¶近
侍陳鴻寳仙人捧御床試看舊朋輩多在珥貂行¶
畫省何年别頻驚江上楓因兹萬里㑹還向五雲宫¶恩
承天語潤班許近臣同自信真心在羞言藉子公¶
一朝辭寵辱終歲事沉冥只可羣麋鹿那能出户庭¶北
邊頻候月南紀正占星(時火/守斗)長策須君輩將何獻<md:KR4e0190_SBCK_002-13a>¶帝庭¶
　　　壬子陸生南陽褚生滔赴試與之叙别不覺坐¶
　　　　至夜分因作二首
<pb:KR4e0190_WYG_003-7b>
齒長愧一日經傳在兩生攝衣常共席連茹亦同征¶夜
露澄杯氣秋河澹月明忘言吾已久欵欵見深情¶
汩没嗟來久前儒與後生争矜腐鼠得誰逐冥鴻征¶黙
坐蛩秋語窺書螢夜明舊游看籍湜應悉此時情¶(韓子/云籍)
(湜輩屢指教/能不叛去否)¶
　　　常山懐羅念菴¶
本為窮幽賞非因避世氛鄉心吳水盡客路粤山分<md:KR4e0190_SBCK_002-13b>¶名
姓休相問漁樵久作羣忽思鸞掖侣日暮倚停雲
<pb:KR4e0190_WYG_003-8a>
　　　夀詩¶
早謝浮名絆生涯常宴如春來江上棹老去枕中書¶東
郭閒居慣南榮世慮疎看君足道貌自與俗人殊¶
　　　董進齋夀詩¶
自愛懸車早經今十歲餘薄逰滄海客大隱市城居¶坐
閲人間世時翻肘後書里中問耆舊羡爾更誰如¶
　　　蔡南村夀詩(蔡泰伯里/人瀛之父)¶
我識南村叟臞然一逸民卜居三讓里擊壤百年身¶城
<pb:KR4e0190_WYG_003-8b>
府入來少桑麻樂處真一經今有子環堵豈嫌貧<md:KR4e0190_SBCK_002-14a>¶　　　夀王生革母¶
之子門生秀傳經契獨深還因飲冰志更識和丸心¶貧
供江水饌詩獻柏舟吟古來推善養尹母復如今¶
　　　夀慕菴六十(皚之/父)¶
家世法真餘清名人不如髙年推亥字大隱寄廛居¶逸
客閒相過機心老更疎多君能教子餘慶在詩書¶
　　　贈徐學琴六十(大復/之父)
<pb:KR4e0190_WYG_003-9a>
改歲周正月推年絳老人山田新刈秫茅屋久藏珍¶白
雪絃中意青衫物外身贏金亦何羡有子不為貧¶
　　　題孤山林隱居祠二首<md:KR4e0190_SBCK_002-14b>¶孤山春欲半猶及見梅花笑踏王孫草言尋處士家¶塵
心瑩水鏡野服映山霞岩壑長如此榮名豈足誇¶
碧水年年色幽人復此遊不因同所好那得獨相求¶山
鳥矜春語湖煙淡夕流思君忽自笑信矣一生浮¶
　　　岳將軍墓
<pb:KR4e0190_WYG_003-9b>
國恥猶未雪身危亦自甘九原人不返萬壑氣長寒¶豈
恨藏弓早終知借劍難吾生非壯士於此髪衝冠¶
　　¶¶　吳江三忠祠(祠在太湖東畔三忠伍太/宰張睢陽岳武穆也)<md:KR4e0190_SBCK_002-15a>¶廟枕洞庭波招魂薦楚歌靈風鼠雀避落日鹿麋過¶東
國終為沼南兵不渡河江淮形勝地保障近如何¶
一日屬鏤賜千年墓檟秋死應為厲鬼𢧐豈覔封侯¶吳
越車書混江淮戰伐休幸逢全盛世此地弄扁舟¶
　　　松闗(蠡南雜詩為吳/頥山副使作)
<pb:KR4e0190_WYG_003-10a>
月出照松闗松隂正滿地恐有山僧歸終夜不須閉¶
　　　梅塢¶
層冰結平川積雪埋髙樹無處寄幽情但到梅花塢¶
　　　筠徑¶
面面隔深竹茅齋在何處遥聞犬吠聲試從此路去<md:KR4e0190_SBCK_002-15b>¶　　　石丈¶
自是太古人一身衣百草年年只在山憐爾亦枯槁¶
　　　蒼翠亭
<pb:KR4e0190_WYG_003-10b>
風來松濤生風去松濤罷雖非叅禪客暫此學觀化¶
　　　㑹逺樓¶
層樓對迴溪溪邊草新緑不是傷春人聊騁千里目¶
　　　元陽洞¶
混沌遇儵忽誤被鑿一竅寄語談𤣥人此中可觀妙¶
　　　小虹橋¶
採花與汲澗幽事俱在山朝向橋上去暮向橋上還<md:KR4e0190_SBCK_002-16a>¶　　　迎仙館
<pb:KR4e0190_WYG_003-11a>
空齋寂無人草木自森蔚不因羽客逰安得有雲氣¶
　　　禮星臺¶
昔在明光宫日侍北斗傍此時卧空谷頻望北斗光¶
　　　靈芬精舍¶
山人愛長生辟穀亦云久何以濟朝饑紫芝大如手¶
　　　山田¶
從横亂峰裏忽此見平田不須抱甕汲自有峰頂泉¶
　　　山池
<pb:KR4e0190_WYG_003-11b>
百泉自奔注更不費疏鑿雨歇天氣清臨池看洗鶴<md:KR4e0190_SBCK_002-16b>¶　　　茅亭¶
孤亭簇羣岫宴坐増悄然主人何所作多應草太𤣥¶
　　　良友軒(竹/)¶
里中耆舊多談笑毎相聚日暮各自歸此君獨不去¶
　　　聽鶯閣¶
春催金谷曉一望百花齊不作遼西夢從渠著意啼¶
　¶¶¶　　己酉八月十八日觀潮作<md:KR4e0190_SBCK_002-17a>¶
<pb:KR4e0190_WYG_003-12a>
秋空忽爾色黯黲萬竅怒號山震盪冥冥混沌一氣¶來
游人共指潮頭上初時映海色尚微及至摧山力¶漸壯
澒洞吳越懼一壑幻戲人獸驚殊狀滿空煙霧¶走玉龍
萬里川源豗白象雷鼔鞺鞳馮夷舞日車出¶没鮫綃漾
海神珍寳不自惜歲與江妃一相餉須臾¶漲盡勢稍歇
依然宇宙囘清亮昔人説此已愈疾何¶况臨流恣疎放¶
　　　賀金翁夫婦雙夀詩翁舉人子韶庠生子聲之¶
　　　　父也
<pb:KR4e0190_WYG_003-12b>
金家兄弟早空羣倚馬便作萬言文玉樹輝輝照前<md:KR4e0190_SBCK_002-17b>¶後
弱冠英名在人口黌舍同逰愧我先相見毎稱吾¶小友
曽説而翁好避喧隱身西郭如鄉村一生愛誦¶逺公偈
累歲不識縣令門夫婦齊年人共羡九月開¶筵對歸鴈
請看二子接翅飛好將文繡作斑衣¶
　　　題贈喬僉事兼為乃翁封君夀¶
使君昂藏闗西客弱冠聲名已籍籍著書毎欲凖盤¶誥
作賦時能擲金石為郎幾歲歴金華還聞建節度¶褒斜
<pb:KR4e0190_WYG_003-13a>
錦水秋霜看避馬杜陵春草正思家君家住近¶谷口東
而翁亦有子真風游宦勿言親舍逺金牛元¶自接秦中<md:KR4e0190_SBCK_002-18a>¶　　　希周兄八十¶
三十年前事未遥兄時鄉杖我垂髫豈識負劍從長¶者
惟解戲雞逐馬誇輕蹻三十年後事已更驚看鏡¶裏白
髭生問兄何為却少壯應是黄金鑄已成¶
　<md:KR4e0190_SBCK_002-19a>¶　　題偶耕書屋送謝右溪西歸兼柬左溪¶
長君昔挂西曹冠青楓漠漠滄江寒少君復謝薇省¶吏
<pb:KR4e0190_WYG_003-13b>
身世飄颻忽如棄歸來對坐四壁居篋中一巻種¶樹書
誰言丘壑足枯槁折腰昔日今何如五月黄梅¶雨茅屋
麥苗滿田蠶上簇童稚欣欣笑相語但免饑¶寒百事足
吳國樗生少好游三仕無成感四休已道¶栖栖非我事
將從沮溺問良謀¶
　　　題夏中書畫竹¶
古來畫竹多少人葉葉枝枝輳成幅獨有中書似老<md:KR4e0190_SBCK_002-19b>¶文
解道胸中有成竹辛苦欲得此君意屢歲清齋斷¶葷肉
<pb:KR4e0190_WYG_003-14a>
偶然興到始一灑萬壑寒聲忽滿屋秋殺春生¶併一時
幾株抽葉幾株秃披紛蛇蠖爭屈伸數寸已¶覺千尋足
中書醉墨滿人間此幅風神更不俗勸君¶風雨好收拾
葛陂恐與蛟龍逐¶
　　　卓小仙草書歌¶
莆守寄我卓仙書北窓閒佇時玩展吳人本慣見龍¶蛇
對此真形驚走轉環譎東海黄公符蒼古太廟姬¶王瑑
曲處素娥欹舞腰勁來壯夫摐狼銑藤纏老樹¶千尺挂
<pb:KR4e0190_WYG_003-14b>
鷹攫寒厓百鳥愞已覺人間出草聖却訝空<md:KR4e0190_SBCK_002-20a>¶中墮雲篆
古來草聖誰擅塲酒旭僧素頗中選漏痕¶釵股那足竒
脱帽露頂定漫衍雖然奔放不可羈筆¶墨蹊徑未盡遣
傳聞卓仙形貌異蓬頭濶口足爪跣¶胸中光怪秘不得
漏洩機緘在此巻軒轅道士罵俗¶書寫出靈文世不辨
卓仙作字不用手唐生識字亦¶非眼説到手眼兩忘處
作者識者俱一莞幾時杖策¶入武夷試問仙郎叩金簡¶
　　　楊教師鎗歌
<pb:KR4e0190_WYG_003-15a>
老楊自是闗東客短衣長軀棗紅面千里随身丈八¶矛
到處尋人鬭輕健謂余儒生頗好武一揖滚滚發<md:KR4e0190_SBCK_002-20b>¶雄辨
坐驚平地起波濤蠕蠕龍蛇手中現撥開雙龍分海嬉
攢簇兩蛇合穴戰爭先儘教使機闗縮退誰知賣破綻
目上中眉(左傳/事)猶自哂綿中裹銕那能見滿身護著不
通風百步攛來激流電飛上落下九㸃丸放去收回一
條線問君何為技至此使我憑軒神&KR0008;眩答言少小傳
授時五步七步畫地踐邇來操弄三十年渾身化作枯
<pb:KR4e0190_WYG_003-15b>
樹簳心却忘手手忘鎗眼前只見天花旋乃知熟處是
通神解牛斲輪安足羡因君亦解草書訣君鎗豈讓公
孫劍
　　　古鏡歌(瞿翰林來自汴/西亭王孫寄此)
美人昔日開匣時兩面含嬌自矜戲一朝委世抛珠¶玉
獨殉此物不忍離埋没土中幾何年大塊為工再¶鑪鞴
砂精汞火日夜蒸噴作丹朱滿身痣中凝一㸃¶秋露珠
宿世銅胎盡銷棄有如錬骨老臞仙血肉都¶捐祗靈氣
<pb:KR4e0190_WYG_003-16a>
神物安能久藏匿化作白蜺躍出地銀鏤¶細細髲髢縈
𤓰皮津津流水漬山人何處得此寳王¶孫逺自夷門寄
良工為我重開闢一鈎剖出千齡閟¶初時混沌蟠𤣥黄
倐忽晦明分面背清輝逼人心髓¶寒驚詫蟾蜍墮簷際
却憶朝朝鏡裏人已謂衰容止¶如是今朝覽鏡咄自驚
短髪絲絲見凋敝濕灰餘色<md:KR4e0190_SBCK_002-21a>¶轉分明皺縠新紋大髣髴
雲臺勲業已如夢名山著¶書安可冀本欣始識真面目
囘首壯心一憔悴照罷¶還如未照時好醜依然都不記
<pb:KR4e0190_WYG_003-16b>
　　　峩&KR1310;道人拳歌¶
浮屠善幻多技能少林拳法世罕有道人更自出新¶竒
乃是深山白猿授是日茆堂秋氣髙霜薄風微静¶枯柳
忽然竪髪一頓足崖石迸裂驚砂走去來星女¶擲靈梭
夭矯天魔翻翠袖舑舕含沙鬼戲人髬䰄磨¶牙贙捕獸
形人自詫我無形或將跟絓示之肘險中¶呈巧衆盡驚
拙裏藏機人莫究漢京尋橦未趫㨗海<md:KR4e0190_SBCK_002-21b>¶國眩人空抖擻
畨身直指日車停縮首斜鑽鍼眼透¶百折連腰盡無骨
<pb:KR4e0190_WYG_003-17a>
一撒通身皆是手猶言技癢試賈¶勇低蹲更作獅子吼
興䦨顧影却自惜肯使天機俱¶洩漏餘竒未竟已收場
鼻息無聲神氣守道人變化¶固不測跳上蒲團如木偶¶
　　　日本刀歌¶
有客贈我日本刀魚鬚作靶青絲綆重重碧海浮渡¶來
身上龍文雜藻荇悵然提刀起四顧白日髙髙天¶冏冏
毛髪凛冽生雞皮坐失炎蒸日方永聞道倭夷¶初鑄成
幾歲埋藏擲深井日淘月煉火氣盡一片凝<md:KR4e0190_SBCK_002-22a>¶冰鬭清冷
<pb:KR4e0190_WYG_003-17b>
持此月中斫桂樹顧兎應如避光景倭夷¶塗刀用人血
至今班㸃誰能整精靈長與刀相隨清¶宵恍見夷鬼影
邇來邊圉頗驕黠昨夜三闗又聞警¶誰能將此奠龍沙
邊氓萬戸忻安枕古來神物用有¶時且向囊中試韜頴¶
　　　劎井行(時有白/氣屬天)¶
仙人擲劎不記年至今光怪猶未歇薄蝕日月騰金¶晶
青天倒挂雙白蜺曽斬妖蛟帶腥氣寒泉滿甃誰¶敢汲
只恐仙人求故物但看水底飛霹靂
<pb:KR4e0190_WYG_003-18a>
　　<md:KR4e0190_SBCK_003-2b>¶　陳渡草堂二首<md:KR4e0190_SBCK_003-3b>¶皂衣非復漢庭郎敝緼深冬卧草堂貧薄不羞畜牸¶計
沉浮也逐鬭雞行殘書閣盡經旬病異味嘗來百¶草香
獨愧頑心猶未化十年學道幾亡羊¶
近市偏逢食有魚閉門不問出無車牛衣聊自對妻¶子
蜡酒時將洽里閭世網幸疎如野馬微名猶在愧¶山樗
亦知農圃真吾事春至頻翻種樹書¶
　　　小樓宴坐
<pb:KR4e0190_WYG_003-18b>
不入名山不世間嗒然隱几置遺編身名瓦礫宜居¶後
人事蚊䖟任過前抱樹蜕蟬司化運隔窓風竹發¶真詮
未登道域終難罷微管還須學測天<md:KR4e0190_SBCK_003-4a>¶涉世已如入夢蝶居身未作脱鞲鷹自疑戾契(戾契見/韓¶文俗)
(呼捩/及)終為病欲學墨杘(墨杘見列子/俗呼眉西)又不能金老¶相逢
知法器慈公頗訝似禪僧牛乎馬也從人喚惟¶一迂儒
是本稱¶
　嘉興金道士三十年不下牀亦三十年不開口冬¶夏
<pb:KR4e0190_WYG_003-19a>
　一絮被自擁余叩之以指畫卓許余入道慈舟¶者蘇
　之名僧也余見之不告以姓名渠深嘆異以¶余為頭
　陀相也¶
　　　又疊前韻¶
到處迷陽不記年村中厯本逐時編寒烏滿野成禾<md:KR4e0190_SBCK_003-4b>¶後
社燕辭人落木前戒酒劉伶終酒性遣言摩詰亦¶言詮
青天自是無逃處何事靈均更問天¶
混合髙低齊鷃鳳經過老少變鳩鷹屈伸禽戲憑何¶訣
<pb:KR4e0190_WYG_003-19b>
篆刻蟲雕誤謂能盡日閉闗非酒聖(文中子稱劉/伶古閉闗人)¶廿年
猜謎是畨僧(余與翠峯僧往/來酬對者廿年)此身本自無觔兩¶月旦先
生若麽稱¶
　　　莊中作¶
帶郭頃田屋一尋歸耕自許力能任浮沉袁盎嗤驅¶狗
㢘侈王陽訝化金貯麥舊庾將易穀行鞭新竹漸¶成林
計然七策皆無用小試經綸底似今<md:KR4e0190_SBCK_003-5a>¶　　　自述
<pb:KR4e0190_WYG_003-20a>
避人不敢厭髙深逃影何如學息隂楚客又成蕉鹿¶夢
漆園未了是非心紛紛世事看花發黙黙天機聽¶鳥吟
可笑維摩眞病在無言説處是金鍼¶
　　　有相士謂余四十六歲且死者詩以自笑古人¶
　　　　云死生亦大矣此謂趂日力以進道者言之¶
　　　　也苟不進道總是虚生修短何辨焉苟于道¶
　　　　有見處夕死可矣然則死生詎足為大哉¶
本是癯然山澤士衰年况自不勝衣色常帶墨縁辭¶肉
<pb:KR4e0190_WYG_003-20b>
形或如灰似杜機睢于久謝偕來衆蹇拙何心知<md:KR4e0190_SBCK_003-5b>¶我希
世人莫詫方臯眼相馬由來失瘦肥¶
殤子彭耼誰夭夀百骸九竅孰疎親若過顔氏十四¶歲
便了王孫一祼身三載濫叨金馬客幾人共坐絳¶紗春
即今已似前生事何待他年跡始陳¶
人情世事古猶今寂寞空林寄此心賢聖不分聊中¶酒
虧成忘盡一開琴有書終日只掩巻無病長年亦¶擁衿
即使癃然似桑户未逢㸃也是知音
<pb:KR4e0190_WYG_003-21a>
學道曽窺天壤意寒儒又是膝攣人只言蔡澤有限¶夀
誰見壺丘不定身貴客懶迎長謝病薄田可飽敢¶稱貧
後來不用問修短已占溪山四十春<md:KR4e0190_SBCK_003-6a>¶　　　囊癰卧病作三首¶
節候經春日日隂寒衿獨擁閉門深終朝錬液非仙¶氣
幾歲懸疣是雨淫焦火凝冰鐫瘦骨兒痴女長試¶灰心
總縁病裏悲歌意不為離鄉也越吟¶
春半忽驚狗馬疾年來似是龍蛇辰謝醫少錢長卻¶藥
<pb:KR4e0190_WYG_003-21b>
煖骨累裀聊借人味為補虚一試肉事求如意屢¶生嗔
正愁未了形骸外生老病苦只此身(余平生無厚褥止/一¶褥既薄且敝病)
(骨覺冷硬不堪也乃從親人家借一褥襯之平生/有厚褥與重褥自今始而余素戒肉養¶病乃肉食)¶
頻年䘮我几堪隱到處逢人席任爭疣贅勿嫌能侈<md:KR4e0190_SBCK_003-6b>¶性
支離畨笑足全生野蔬入口勝甘脆病骨先時卜¶雨晴
苦訝道人長好懶如今懶病果相成(濕入病骨覺爽然/則¶晴覺痛楚則隂)
(雨至/矣)¶
　　　瘧病作
<pb:KR4e0190_WYG_003-22a>
跰&KR1271;柳肘盡欣然深隱烏皮也自便金冶由他不由¶我
狼胡是病亦是天身先辭宦猶中熱衣未經秋已¶著綿
炎凉反覆須臾事一疾畨令悟世縁¶
　　　小集為人所刻¶
文學從來本不長隱居辭説半猖狂徒令後世能疑¶孟
祗覺前身似姓莊𤣥白何分終覆瓿穀臧奚事總<md:KR4e0190_SBCK_003-7a>¶亡羊
從今已息掞天口只著農桑一兩章¶
　　　靈芝寺同童元功宴坐
<pb:KR4e0190_WYG_003-22b>
湖上髙樓縱逺心復沿湖岸過東林身閒似覺煙霞¶氣
地冷兼無鐘磬音衣裏寳珠應自信苑中靈草試¶相尋
坐來忽散千峰雪對爾無言意轉深¶
　　　登屠翰林仍臺作二首¶
太史仙臺多勝槩正臨檇李古城東五色雲生知海¶近
四圍山逺覺天空閒居作賦青春後幾歲鳴絃明¶月中
不是掖垣同宦侣閉闗那許得相逢¶
一上髙臺興不孤望中總總入虚無煙霏春變隂晴<md:KR4e0190_SBCK_003-7b>¶氣
<pb:KR4e0190_WYG_003-23a>
草樹天輸海客圖對酒笑將花是伴銷憂誰問土¶非吾
知君苦厭文園卧此地能令肺病蘇(時屠久/卧疾)¶
　　　次人憂旱作¶
歲歲吳儂事水耕朝朝占雨愁雲輕澤中不聞鳩語¶合
田際但見龜文生野老䑛糠猶自得書生炊桂亦¶何情
東南生計已如此聞道山西又㸃兵¶
　　　再遊清溪莊值主人不在次韻¶
桃樹臨溪思不禁扁舟重問草堂隂西湖水落黿鼉¶石
<pb:KR4e0190_WYG_003-23b>
南國霜清橘柚林壟際流泉宜稻性窓前過鹿解¶人心
憶君剪徑相迎處今日蓬蒿又已侵<md:KR4e0190_SBCK_003-8a>¶　　　至常熟陳中丞白訓導邀登福山看海二首¶
春早吳山雨半晴有客邀我觀滄瀛澤國冥冥蒸海¶氣
石灘淺淺鬭江聲日月迴旋一島小金銀色相十¶洲明
微風向夕送清響應是仙人吹玉笙¶
久縁迫陿悲時俗海嶠春臨思若何地湧龍蛇爭起¶陸
天投星斗横翻波封疆坐攬風濤壯氣候常看霧¶雨多
<pb:KR4e0190_WYG_003-24a>
才謝枚生能作賦觀潮恰對曲江阿¶
　　　金澤寺中寄松江友人¶
登湖昨夜雨初霽驟覺春衫寒意多逺浦草青送歸¶鴈
夕陽潮上生微波戲窺佛偈翻金字静卧巖扉掩<md:KR4e0190_SBCK_003-8b>¶緑蘿
伊人只在蒹葭外獨對清尊奈爾何¶
　　　松江金澤寺四首¶
東南巨浸五湖深古寺維舟正夕隂客到山僧罷清¶磬
雀喧晴日下髙林夾洲煙火三家市滿目蒹葭萬¶里心
<pb:KR4e0190_WYG_003-24b>
徙倚不知餘興盡月明還擬聽龍吟¶
三江抱處勢如環野客探竒住不還一望樓臺疑海¶上
稍聞雞犬覺人間幸無漁父知名姓且望山僧共¶閉闗
自笑歸來張季子春時蓴葉未堪攀¶
何年此地開金刹宋代流傳直到今聽法石將山作¶幻
䕶經龍與水増深爐煙裊裊知塵性栢樹青青見<md:KR4e0190_SBCK_003-9a>¶佛心
可是攀縁渾未盡天花猶自惹衣襟¶
水國餘寒芳草稀偶隨煙艇問山扉窓中怪石如人¶立
<pb:KR4e0190_WYG_003-25a>
天際孤帆伴鳥飛髙齋盡日逢僧語短褐經春換¶客衣
吳江亦是垂綸地笑指星文愧少微¶
　　　天寧寺塵外樓四首¶
瞰郭棲臺誰共登偶携仙客對山僧林煙渺渺人家¶盡
堦日微微花氣蒸浮世閒看飛鳥過機心不遣白¶猿騰
平生自笑支離甚散髪行歌此又曾¶
名山不用逺攀登暫借繩牀我亦僧幾樹鳴禽助禪¶寂
一藂修竹散炎蒸捻花不盡心傳妙對塔嗟將口<md:KR4e0190_SBCK_003-9b>¶説騰
<pb:KR4e0190_WYG_003-25b>
俛仰百年成滚滚乾坤隻眼更誰曽¶
金門十載笑重登歸去仍依白社僧虚館静聽宵蟻¶戰
逺山時見夏雲蒸已甘樗散終年計恥逐鴻冥萬¶里騰
為問洛城冠葢侣鬢毛銷盡得閒曽¶
閒裏香臺盡日登嘿然一笑又逢僧衣裁野薜緇塵¶浄
飯試山精石鼎蒸大士西方談實相仙人東海説¶飛騰
人間多少亡羊路一一行來也未曽¶
　　　題湖上廢寺
<pb:KR4e0190_WYG_003-26a>
禪宫舊枕清湖曲與客尋幽試共登獨樹春深初著¶蕋
空山行遍不逢僧臺荒曽與施烏食城化徒聞駐<md:KR4e0190_SBCK_003-10a>¶鹿乘
惟有松房明月影年年長似為然燈¶
　¶¶¶　　題龍池菴三首相傳伏虎禪僧開山處山頂有¶
　　　　龍井蜥蝪見則雨¶
逺逰為訪白雲巖轉盡孤峰路更南龍見小身時出¶井
虎馴大士舊開菴禪心客思俱潭水古佛寒松共¶石龕
坐對老僧無一事夜深相與説楞嚴
<pb:KR4e0190_WYG_003-26b>
精廬原寄北山巖新築髙齋過嶺南谷窈窕間還宻<md:KR4e0190_SBCK_003-10b>¶樹
石孤危處更虚菴聽經野鹿頻窺户宴坐山僧不¶出龕
客欲逃禪無可醉逺公於酒禁方嚴¶
霽後嵐光散曉巖望中佳麗盡東南三春蘭蕙堪成¶畹
千里湖山併在菴馴鴿下時呈佛性飛鷹宿處見¶僧龕
維摩今日還多病酬答誰將究妙嚴¶
　　　贈菴中老僧僧解相人術少嘗遊歴江南晩歸¶
　　　　菴中
<pb:KR4e0190_WYG_003-27a>
早從祝髪事棲巖為禮名師毎向南(用華/嚴事)業淨六根¶成
慧眼身無一物寄茆菴厨邊引澗寧須汲松下翻¶經幾
到龕若使焚香能證道前身應説是香嚴<md:KR4e0190_SBCK_003-11a>¶　嘉靖丁未春余以病客荆溪遂同杭子宣登龍池¶僧
　居嵌巖中如鳥巢梯其門以登值二老僧相對¶煨笋
　遂以笋供余二人因留宿與老僧坐至夜分¶談説楞
　嚴因縁事老僧意甚樸野可愛也明日曉¶起嵐氣滿
　山乾坤如混沌狀堦前竹柏亦在摩蕩¶中咫尺不可
<pb:KR4e0190_WYG_003-27b>
　物色日且午始開霽則諸峰歴歴澄¶湖隱映樓觀草
　樹百里之外若在几前葢宇宙間¶晦明不常若此既
　午出往石屑石屑兩山夾澗山¶高百餘仞而澗道僅
　闊四五十步人家縁澗以居¶惟亭午則見日色葢其
　勝又與龍池異觀矣既午<md:KR4e0190_SBCK_003-11b>¶飯遂從西霞步入舟意興
　悠然如有得也嗚呼此¶豈可與沉酣聲利者道哉遂
　書以貽子宣使藏之¶
　¶¶¶¶　　贈黄子晦(故黄教/授子)
<pb:KR4e0190_WYG_003-28a>
黌舍相逢憶聚星予慚入室爾趨庭子長能繼先人¶業
王吉曽承博士經萬里風煙還命駕廿年踪跡已¶如萍
衰顔重感青衿日一笑尊前喜愧并<md:KR4e0190_SBCK_003-12a>¶　　　寄周臺官二首(時余將/往南郡)¶
南臺分署沐恩初官是疇人世業餘龍吐珠璣天地¶轉
星塗黄赤石甘書泰階平處瞻雲闕玉漏清時直¶禁廬
應有道人扣闗者試看紫氣近何如¶
文史元隨供奉間南都祕省更清嚴抄書暗譯西畨¶厯
<pb:KR4e0190_WYG_003-28b>
草奏多陳南極占日下有雲朝紀瑞臺中無事晝¶垂簾
倘覩少微思處士漁樵已判此生淹¶
　　　家居喜袁芳洲相過賦此為贈三首¶
相逢京國最情深休沐歸來毎共尋異品對飡呈海¶味
道衣便坐解朝簪迂疎北闕上書日寂寞江潭俟<md:KR4e0190_SBCK_003-12b>¶罪心
已分與君成契濶一杯還此幸同斟¶
憶昔曽同念菴子歲寒訪汝深雪邊别開閒館屏人¶語
不解朝衣藉草眠琴意相傳中散後𤣥言毎到漆¶園前
<pb:KR4e0190_WYG_003-29a>
正是江東暮雲處再逢携手一悽然¶
四十支離一老夫衰顔恰比列仙臞鑄金不驗身多¶病
種樹無能圃半蕪長日閉闗聊嘿嘿短衣迎客笑¶拘拘
知君昔日探𤣥意定有真詮肯示予¶
　　　次韻贈薛仲常¶
山林鍾鼎性俱安官舍寧非在澗槃此日心情真似¶水
平生臭味本如蘭閲世方臯誰牝牡認真桑户且<md:KR4e0190_SBCK_003-13a>¶衣冠
祗應黄馬(泰泉/溪田)頻來往春日江楓共倚欄
<pb:KR4e0190_WYG_003-29b>
　　　歲暮有懐諸子¶
歲暮蕭條只自如南州髙士久無書(達夫/)樗材在野大¶
何用種髪經年短不梳剡水驚心溪雪後(汝中/)隴山飛¶
夢嶺梅初(景仁/)祠郎消息憑誰問萬里昆明是謫居(叔仁/)¶
　　　贈張贑州致仕還吳次達夫韻¶
田園舊在海東頭海上新歸張翰舟種菊不辭三徑¶晚
採蓴將及五湖秋人情歴盡惟看奕世事忘來獨¶好樓
剰有著書心尚在知君原不為窮愁
<pb:KR4e0190_WYG_003-30a>
　　　贈宜興王丞次韻(王蒲/州人)<md:KR4e0190_SBCK_003-13b>¶官粟還能五斗無年來只是憶樵漁道知戰勝臞猶¶在
詩為身窮思獨殊耕稼吾非徐孺子才華爾亦阮¶元瑜
他年更向龍門隱為念江臯一腐儒¶
　　　答朱刑部士南見寄¶
清齋偃息灌園餘囀盡春禽又夏初對客不須妨蠟¶屐
占年常自檢農書六經註脚吾焉敢五岳行踪或¶可如
宣室正須公等在野人只合掩荒廬
<pb:KR4e0190_WYG_003-30b>
　　　同萬鹿園宿工文菴次韻有贈¶
何處尋山不厭深淡煙歸鳥暮鐘音去家百里訝如¶客
别爾經年尚此心宴坐清香滋夜氣閉門殘雪映<md:KR4e0190_SBCK_003-14a>¶寒林
相從一宿應堪覺機事何須問漢隂¶
　　　次葉師與諸生講書鐘樓寺聞鐘作¶
早歲傳經髪已斑寄身精舍渺人寰苔邊屨跡堪盈¶户
花外鐘聲正掩闗驟覺海潮生静夜却隨仙梵響¶空山
先生嘿嘿隱几坐試問諸生醒夢間
<pb:KR4e0190_WYG_003-31a>
　　　養病道院忽張君見訪不值奉寄¶
生涯歲歲藥囊間已息交游亦未閒土木形骸真覺¶槁
蓬蒿庭院只常關偶隨道侣學禽戲忽枉髙人題¶鳳還
此夕知君向何處多應弄月卧江灣¶
　　　答贈胡栢泉<md:KR4e0190_SBCK_003-14b>¶赤囊前日奏邊書皂帽何時掩故廬鳴劍豈知孤憤¶切
請纓爭笑少年疎自甘淡泊看松菊恥學浮沉逐¶里閭
春日黄鸝西澗草憶君歸去灌園初
<pb:KR4e0190_WYG_003-31b>
　　　送郭無錫擢南曹主事¶
郭侯齊魯推名士暫屈清才綰縣符折獄一言驚老¶吏
洗心終歲比冰壺南曹已應郎官宿東國常懐仙¶令鳬
野老殷勤何以贈益崇明德永嘉譽¶
　<md:KR4e0190_SBCK_003-19b>¶　　夜歸陳渡草堂時新與諸子别去有懐二首¶
野夫也復到城市日暮還尋四壁廬蛩響露餘將入¶户
人歸月裏又離居坐憑烏几都忘我起對流螢且¶廢書
正憶青衿同舍子别來秋興各何如
<pb:KR4e0190_WYG_003-32a>
自擬身名如鄭圃宫環半畝日長扄褐衣頗笑非懐¶玉
茆屋何因却聚星樹底蟬聲希鼓瑟燈前鳥字一¶談經
試言吾易將東去未識何人是姓丁<md:KR4e0190_SBCK_003-20a>¶　　　癸卯送仲弟正之赴試¶
偶因今日送行處尚憶當年聽鹿鳴馬氏白眉占仲¶子
吳門霜鬢愧難兄秋來一雁寒江影天外三山古¶帝城
此去騫騰非所羡期無温飽負平生¶
　　　己酉送兩弟正之立之赴試
<pb:KR4e0190_WYG_003-32b>
秋水芙蓉映緑衫殷勤送爾到江潭人能鳴世慙三¶鳳
家有遺經是二南文入妙來無過熟書從疑處更¶須㕘
逺遊他日看之子下澤欵段吾已堪¶
　　　送諸從游應試二首¶
一壑謀身世所疎幾人相伴此閒居月懸山館談經<md:KR4e0190_SBCK_003-20b>¶處
雪壓林臯宴坐餘向來衣鉢吾將付先輩文章子¶孰如
亦知雅志輕青紫好及明時早上書¶
幾年山澤共淹留今日公車且見求楊柳扁舟吳苑¶夕
<pb:KR4e0190_WYG_003-33a>
梧桐雙闕漢京秋清時元不棄寒士白璧誰將笑¶暗投
都下相逢説論語莫言師授是張侯¶
　　　送馮子聲赴試¶
與君硯席辱周旋義理蠶絲毎共研頴悟最居德祖¶後
聲名愧出照鄰前身同槁木甘吾隱賦就凌雲羡¶爾賢
莫道孫𢎞曽不遇漢庭推轂在兹年¶
　　　送褚生滔赴試<md:KR4e0190_SBCK_003-21a>¶久撤臯比絶來往褚生時復欵柴門文有波瀾堪得¶髓
<pb:KR4e0190_WYG_003-33b>
座無笙管只清言客心落葉秋江繞别思平蕪夕¶鳥翻
此去期君戰勝後歸來正對菊花尊¶
　　　鄱陽别道友¶
户庭不出已多年千里隨君意豁然飲醉或歌還或¶泣
鬢蓬疑鬼又疑仙詎知衰鳳堪為笑且學塗龜得¶自全
今日别離何足恨終期共住白雲巔¶
　　　中秋夜同陳澄江張夢麟城壕泛月¶
森爽秋逢三五中霜天雲物坐來空河灌百川還小¶艇
<pb:KR4e0190_WYG_003-34a>
寺藏荒野亦疎鐘客嘯忽聞清唳鴈月圓真訝吐<md:KR4e0190_SBCK_003-21b>¶珠龍
疑君與我皆仙骨身世何須更挂胸¶
　　　和張尚書甬川新修池亭奉母登憩作¶
聖朝耆舊位登三綵服公餘樂更堪東洛撫師雙玉¶節
西園奉母一茆菴春暉映處花侵户冬笋成時竹¶上簷
聞道閒居新作賦承歡養性此能兼¶
　　　贈蔣璞山封君(主事宗/魯之父)¶
早游鄉校已知名曽與賔興聽鹿鳴修行明經為博¶士
<pb:KR4e0190_WYG_003-34b>
夏絃春誦課諸生官無鼎食千鍾願老有鄉園十¶畝情
更笑籯金何所用仙郎作吏比冰清¶
　　　贈張通政<md:KR4e0190_SBCK_003-22a>¶五湖舟楫是家居篋裏惟携老氏書幾日陸沉門下¶省
一生心跡海東漁賔常滿座嫌猶少行不齎糧任¶所如
陽羡山靈相望久獨能無意命巾車¶
　　　用韻自述¶
南村北郭任吾居懶散何心更著書小酌或能稱酒¶隱
<pb:KR4e0190_WYG_003-35a>
直鈎聊復事溪漁童時篆刻堪為笑病後形骸漸¶不如
若道猖狂今又甚窮途猶自未迴車¶
　　　夀張通政¶
蚤耽𤣥寂謝塵氛身隱猶嫌名可聞自著道衣辭漢¶闕
因尋仙籙禮茅君行隨勝跡曽無住藏向名山更<md:KR4e0190_SBCK_003-22b>¶有文
南國夜來占氣色少微渺渺動江雲¶
　　¶¶¶¶　曹霜崖六十(曹生恬之父/舊官御史)¶
道人容色自臞然幾歲江臯躡紫煙謝氏家兒如玉¶樹
<pb:KR4e0190_WYG_003-35b>
周時柱史是神仙鼎成靈藥方皆驗書貯名山世¶未傳
懶散自憐蒲柳質相從擬欲學長年¶
　　　司訓殷龍巖夀詩(文東/之父)<md:KR4e0190_SBCK_003-23a>¶白頭博士早懸車鳩杖扶身八十餘甲子暗占絳老¶歲
今文口授伏生書清尊只許通門客隱几何心出¶里閭
應笑籝金無所用仙郎才藻更誰如¶
　　　楊醫士六十¶
衣裁鶴氅鶡為冠數巻方書一草菴絳縣老人知幾¶歲
<pb:KR4e0190_WYG_003-36a>
太倉仙令却多男不為避人居郭外毎因採藥到¶山南
年來頻訝嬰兒色道術從知宿所探¶
　　　禇怡閒六十(滔之父/)¶
古來仙客説長髯今日髯翁亦是仙家近縣門不識¶令
身居城郭亦耕田鳩形正可供扶杖亥字還堪紀<md:KR4e0190_SBCK_003-23b>¶歲年
共羡髙門將有待賢郎文藻更翩翩¶
　　　贈宜興閔翁八十夀詩¶(上舍伋/之父)
古貌翛然山澤臞力田還是漢人餘久諳汜勝齊民¶術
<pb:KR4e0190_WYG_003-36b>
閒讀周侯風土書桑榆曖曖隨行徑弟子訢訢與¶燕居
駟馬從來足憂患羡君身世更何如(周子隱有陽/羡風土¶記)¶
　　　贈天寧寺僧八十¶
化城東畔駐三乘祝髪從師記昔曽頻著袈裟迎上¶客
自分齋飯與遊僧談經幾夜窓飛雨削杖先年手¶種藤
因笑馬鳴身已老欲憑弟子為傳燈<md:KR4e0190_SBCK_003-24a>¶　　　懐竹叔夀詩(叔善畫傳/自乃翁)¶
門傍清溪長自扄隂隂藂竹繞幽庭地偏南郭人堪¶隱
<pb:KR4e0190_WYG_003-37a>
秋盡東籬菊正馨笑傲百年惟稼圃風流兩世擅¶丹青
不須海上求靈藥元是江邊老歲星¶
　　　楊醫士夀詩¶
東亭先生富道術隱居城郭似江湖隨身長挾雙白¶鹿
入市只懸一玉壺社中漸覺推前輩門外從教滿¶病夫
予亦文園髙卧客年來肺氣為君蘇¶
　<md:KR4e0190_SBCK_003-25a>¶　　喇嘛翠峰老僧輓詩三首¶
枯木寒巖亦未真走盤珠子自精神三飡煮籺一生¶事
<pb:KR4e0190_WYG_003-37b>
(翠峰毎/食糠餅)屢歲齋僧幾萬人鑄冶金容瞻氣象圓通¶天眼
悟根因(翠峰得師/傳天眼訣)欲上伏牛心未了了心應待<md:KR4e0190_SBCK_003-25b>¶再來身¶
不事钁頭不坐禪揚眉瞬目見雄談净體髪鬚元不¶礙
(翠峰不/去鬚髪)煉心妻妾宿曽㕘(翠峰為僧後入俗/曽有妻妾者三年)殿壓¶滄溟
功九仞爐開色相佛千龕(翠峰一生鑄佛造無/梁殿于浦陀未成也)¶年年航
海精誠在垂没魂還到海南¶
自愧迂儒厭俗葷毎游香室藉思薰别來常似一臂¶失
(用莊/子)話久寧容六耳聞人去忽驚函谷展錫飛無¶復海
<pb:KR4e0190_WYG_003-38a>
東雲憐君鑄佛經千億欲借餘銅一鑄君¶
　　　錢心漁輓詩¶
心漁先生不可見尚憶吹簫卧草堂垂綸老作江潭<md:KR4e0190_SBCK_003-26a>¶客
得姓元從吳越王貧病一生心自足雲山千里興¶難忘
更聞治命真堪紀人世空矜石槨藏¶
　　　讀東坡詩戲作(東坡卒于武進顧塘/橋去余家數十步)
公詩句句寫胸臆一滴冰成大海翻方臯牝牡無定相
曼倩滑稽有至言掃除李杜芻狗語出入鬼神傀儡門
<pb:KR4e0190_WYG_003-38b>
異代或疑後身在告終此地招其魂
　　　雪詩和蘇韻十首¶
隂風吹隴麥芽纎歲盡𤣥冥令更嚴園圃未春先綴¶蕋
乾坤如海欲生鹽不妨積處堪髙卧預想晴來好¶曝簷
縱是未能堅作玉漸看冰柱已垂尖¶
大地文章散縞纎小堂風物倍清嚴灑來竹裏迷人¶徑
積向巖前訝虎鹽但使曉寒欺短褐獨宜夕影泛¶虚簷
瓊花柳絮皆無用誰擬新詞一鬭尖
<pb:KR4e0190_WYG_003-39a>
寒江我亦弄纎纎豈是羊裘人姓嚴履處幸不露足<md:KR4e0190_SBCK_003-26b>¶趾
嚙餘真覺厭酸鹽紫雲黄竹千年調白屋朱門一¶様簷
髙岫儘教遮葢盡物情元自礙孤尖¶
寒臯白草尚餘纎墐户村村似戒嚴飛舞千峰山吐¶練
粧成幾樹木蒸鹽(滇蜀有/木鹽)病多消渇宜調茗老已¶捐書
莫映簷强欲摛毫追小謝(謝惠連/有雪賦)詞鋒久避六¶朝尖¶
宛轉素娥腰帶纎迴颷似應舞節嚴三冬怪事驚粤¶客
(古語粤人/不見雪)一夜凄風結解鹽(解地鹽遇/風則結)厭説炰羔¶歡錦
<pb:KR4e0190_WYG_003-39b>
帳思分挾纊到窮簷懸軍此日堪乘便誰奪祈¶連萬仞
尖(李靖因雪/擒頡利)<md:KR4e0190_SBCK_003-27a>¶蕭蕭凍樹晩喧鵶門外誰來長者車入夜俄驚千里¶月
開簾相對滿空花東郭先生猶敝履西闗遷客正¶思家
最憐漁父滄江畔閒倚孤舟獨挺义¶
一片寒原滿樹鵶幽人掩户罷柴車聊憑濁酒延春¶色
試向疎梅問臘花草閣映來書幾巻江城積處月¶千家
此時忽憶荆溪道雲際雙峰聳玉义
<pb:KR4e0190_WYG_003-40a>
初看朝采颺金鵶倐見𤣥雲隱日車恰似幻師能作¶霧
却驚翳眼驟生花緗編暫借簷前影銀閣常思夢¶裏家
笑道非鹽亦非白禪機一指為君义¶
空城無粟噪饑鴉陌上紛紛正滿車積磵暗隨泉並<md:KR4e0190_SBCK_003-27b>¶滴
入簾應與筆争花芻米驟髙新歲價柴扉旋掃野¶人家
客來此日須沽酒梁上青錢那得义¶
巢風欲動好占鴉空裏愁翻百寳車葱嶺未消阿耨¶水
珠林忽散鬘陀花故氊猶在能禁冷好客相尋懶¶卧家
<pb:KR4e0190_WYG_003-40b>
且似瞿曇逃世網雪山跏坐足為义¶
　　　家僮自野田携黄菊二株至軒中感而有作三¶
　　　　首¶
曠野隂隂萬木霜誰携數蕋到茒堂冷質本非堪競¶秀
閒情敢謂愛孤芳在野寧辭衆草掩入簾聊作滿¶庭香
自笑吾生花興少欣然對爾亦相忘(余素不好花見此/不<md:KR4e0190_SBCK_003-28a>¶覺有喜意豈真)
(所謂花之/隱逸者耶)¶
已𢬵寒谷不須媒讓寵何嫌並朶開花意幽閒當艶¶麗
<pb:KR4e0190_WYG_003-41a>
天心霜霰是栽培潯陽逸客瞢騰醉姑射仙人綽¶約來
寂寞於人誠少用試將服食制齡頽¶
不沾春色也穠纎小院疎籬秘靚嚴人比孤花清入¶聖
天然真味淡非鹽未須採摘供調藥為嗅馨香置¶近簷
落英好護餘根在來歲還看茁玉尖(此詩用坡/公雪詩韻)¶
　　<md:KR4e0190_SBCK_003-31b>¶　海上凱歌贈湯將軍¶九首
湯侯猿臂猛虎鬚少小曽窺𤣥女符明主親頒手¶中劎
直交跨海斬天吳
<pb:KR4e0190_WYG_003-41b>
紛紛盗竊爾何知岸上斫人水上嬉自咤一身都是¶膽
欲將巨海作潢池¶
偃旗休角寂無猜百丈樓船泊不開夜半賊營流矢¶滿
纔驚漢將是飛來¶
水軍隊隊黄頭郎迎潮直上凌扶桑已知海若先清<md:KR4e0190_SBCK_003-32a>¶道
萬里滄波定不揚¶
海上秋髙海氣清營中賈勇競先鳴疊嶼亂翻旌幟¶影
驚濤盡作鼓鼙聲
<pb:KR4e0190_WYG_003-42a>
沉船斬馘海為羶潭底潛蛟噴血涎髑髏帶箭逐波¶去
可道孫恩是水仙¶
錦紈愛子亦從軍長鬛蒼頭總策勲誰奪强王萬金¶首
帳前齊説小郎君¶
五千長㦸下淮邳自是沙洲命盡時將軍欲置平戎¶鼓
須借鯨鯢腹下皮(湯侯以渠賊/王艮皮製鼓)¶
㨗上彤庭寵數優詔分玉帶與名裘麾下偏禆盡稽<md:KR4e0190_SBCK_003-32b>¶首
貂蟬笑看出兠牟
<pb:KR4e0190_WYG_003-42b>
　　　南征歌十二首¶
五嶺烽煙久未平君王習戰幸昆明却説將軍多勝¶算
不須文士請長纓¶
詔錫彤弓出禁城良家六郡總從行將軍舊佩平蠻¶印
校尉新開横海營¶
漢皇有道握黄圖南粤何知擅一隅萬里出師將問¶罪
不因大海富明珠¶
獨承節鉞控南州親寵由來冠列侯昨夜輕寒生幕¶府
<pb:KR4e0190_WYG_003-43a>
賜衣初著紫貂裘<md:KR4e0190_SBCK_003-33a>¶晴原羽騎簇油幢繡帽爭先蹋鞠場不惜千金收猛¶士
欲將尺組繫名王¶
月明吹笛武陵川馬上行人望跕鳶莫怕炎洲饒毒¶癘
一冬飛雪浄高天¶
軍書插羽速星奔卭僰夷王盡欵門殺氣三秋清瘴¶海
輕兵一夜襲崑崙¶
草木千山鼓角風將軍牧馬夜郎東靈臺向夕占星¶色
<pb:KR4e0190_WYG_003-43b>
已報欃槍墮海中¶
圍合孤城海氣昏紛紛失木泣窮猿何如銜璧歸天¶闕
幸荷明王不死恩<md:KR4e0190_SBCK_003-33b>¶牂牁南去亂峰連滇海藤江一帶懸縱謂蠻封堪畫¶地
不知漢將若從天¶
奏凱歸來拜冕旒霍家襁褓更封侯因風為報南荒¶外
漢闕方梟越尉頭¶
千羣椎髻競來王聲教南流盡越裳但使文犀通貢¶獻
<pb:KR4e0190_WYG_003-44a>
不將銅柱隔封疆¶
　　　塞下曲贈翁東厓侍郎總制十首¶
四月旌旂出白狼千山晴雪照油幢預知水草軍無¶乏
試辨風雲陣欲降¶
三晉連年苦被兵九重拊髀憶豪英詔書更不從中<md:KR4e0190_SBCK_003-34a>¶御
萬里長城一委卿¶
詩書禮樂古人風開闔機鈐又不窮得一降人如愛¶子
用三敗將立竒功
<pb:KR4e0190_WYG_003-44b>
山前山後兵馬雄斧鉞衣裳在掌中俠士獻刀承賜¶酒
貴侯免胄為趨風<md:KR4e0190_SBCK_003-34b>¶灅川冰盡水泱泱堡堡人家唤蒔秧田中每得鳥獸¶骨
云是單于舊獵場<md:KR4e0190_SBCK_003-35a>¶君侯生長在炎洲塞外層冰草木愁祗憐軍士猶寒¶色
臘盡轅門不御裘¶
太師昔日定南荒親把長纓繫莫王寄語健兒須自愛
射飛休得近邊墻(邊人謂大/官為太師)
<pb:KR4e0190_WYG_003-45a>
畫㦸森森清晝閒指揮只是笑談間收將黄犢教耕¶去
捕得蒼鷹命縱還¶
營平謀國最深忠毎與公卿見不同但使湟中無牧<md:KR4e0190_SBCK_003-35b>¶馬
不須麾下有邊功¶
青青塞草羽書稀士女鼾眠畜牧肥戲看侍兒呈舞¶馬
醉邀幕客對彈碁¶
　　<md:KR4e0190_SBCK_003-38b>¶　題贈段紫峰¶
仙人宿處紫煙孤一片峰隂散玉湖今日隱身城郭¶裏
<pb:KR4e0190_WYG_003-45b>
閉門常寫廬山圖¶
　　　秋日書客童君見過賦此為贈¶
有客扁舟問草廬窓前梧葉正蕭疎山人已得忘筌¶意
不復從君乞異書¶
　　　題陳推官羅江號二首¶
髙卧曾分白鷺沙清谿深處採三花總為徵書出空<md:KR4e0190_SBCK_003-39a>¶谷
衣裳猶自染雲霞¶
三山江畔入雲齊紫氣千年鎖石堤便欲學仙從此¶去
<pb:KR4e0190_WYG_003-46a>
與君同聽夜猿啼¶
　　　題寳華和尚巻¶
幻目由來見幻華飲光何事又拈華兩華舉似知華¶客
為有别差無别差¶
　　　贈王和尚住善巻¶
偃栢垂蘿古洞春上人飛錫此何因非闗福地尋仙¶侣
自向青山認法身¶
　　　自述贈寫真毛君<md:KR4e0190_SBCK_003-39b>¶
<pb:KR4e0190_WYG_003-46b>
津黑尚餘山澤氣委蛇又似列仙臞他年太史徵圖¶畫
為識乾坤一腐儒¶
　　　贈周筠臯母七十夀詩
髙堂有白髪掩映明春暉七十古來少一陽今¶又歸瑶
池青鳥狎石室紫芝肥令子能承色還看戲綵衣
　　　送使人歸蜀
蜀吳萬里説殊方總是江流一帶長暫醉𤓰州能幾日
乘¶風忽又過瞿塘
<pb:KR4e0190_WYG_003-47a>
　<md:KR4e0190_SBCK_003-40a>¶　　題畫¶
山空夜静猿一鳴磴轉雲深鳥不度幽人何事長獨¶棲
只為此中有佳處¶
　　　㢘使廖東雩喪後開所惠地黄酒臨觴慘然¶
尺書滿篋故人情想像荒丘宿草生祗餘此日開尊¶意
堪作山陽聽笛聲¶
　　　贈儀真沙君¶
葭菼蒼蒼水國秋髙樓明月古揚州二十四橋雲霧¶裏
<pb:KR4e0190_WYG_003-47b>
看君騎鶴上天遊<md:KR4e0190_SBCK_003-40b>¶　　　贈史君漁沙號¶
問君何處挂漁蓑予亦垂綸坐緑波他日相逢應一¶笑
不知若箇得魚多¶
　　　華補菴三度惠酒而此畨所惠參酒者絶清冽¶
　　　　可人雖味甚濃厚而置之杯中淡若無色可¶
　　　　謂嘉品因劇飲至醉遂成口號奉謝三首¶
磁杯寫盡只疑空秋月寒潭意頗同隱几偶然成獨¶酌
<pb:KR4e0190_WYG_003-48a>
夜凉白露滿庭中¶
毎甘樗散惟須酒欲補虚羸却藉參瘵疾陶生兼好¶飲
舉杯深見故人心(淵明素/瘵疾)<md:KR4e0190_SBCK_003-41a>¶絶無色相傾明水只有馨香藉白茅此夕飲醇𢬵一¶醉
恰如把臂與公交¶
　　　贈曹星士一江號
春雨蘭陵¶江草生江流恰與道心清門前車馬日來往
閒坐江城説子平
<pb:KR4e0190_WYG_003-48b>
　　　自述并贈曹君
少讀隂符恥未工青山偃仰漸成翁人間炎冷都忘盡
聽話流年一笑中
　　　曉起觀猫捕鼠
起來隱几坐朝暾深謝當闗早閉門簷角偶欣猫捕鼠
反觀尚覺殺心存
　　　贈華君一竹號(華生可/徵之父)
巗居無俗好惟與此君知千畝亦何羡一¶枝聊自怡¶迎
<pb:KR4e0190_WYG_003-49a>
風響獨奏照月影相隨願比幽人節貞柯貫四時
　　　補翠峰上人挽詩一首
四大于今已各離屈伸猶復似生時𢎞景遺顔常不改
(翠峯死後四體屈伸如常/陶𢎞景傳中亦載此事)惠能去路定非迷棺蘄速朽
寧辭瓦(翠峯以/瓦棺)身不留名豈用碑亦知繪塑終難像聊
使門徒寄爾思
　　　詠橘杯二首
　余過荆溪萬為菴訪余舟中時風雪驟甚欲共飲索
<pb:KR4e0190_WYG_003-49b>
　杯不可得乃剖橘作盃劇飲至醉相約各賦詩紀之
客中酒具愁難得戲幻霜柑當羽觴破處何妨鑿混沌
醉來偏覺助馨香古風豈讓匏尊儉佳味何須鬱鬯芳
更笑玉盃真俗物朱門豪客漫猖狂
天生竒器無人識剖破鴻濛笑我狂醇酎坐令増藥味
碧筒徒爾薦荷香持來或訝成金盞寫滿猶疑是橘漿
靈均若也知兹意楚頌還應記醉鄉
　<md:KR4e0190_SBCK_003-41b>¶荆川集巻三<md:KR4e0190_SBCK_003-42a>¶<md:KR4e0190_SBCK_004-1a>¶
<pb:KR4e0190_WYG_004-1a>
欽定四庫全書
　荆川集巻四¶
　¶　　　　　　　　　　　<md:KR4e0190_SBCK_004-1b>¶明　唐順之　撰
　¶　<md:KR4e0190_SBCK_004-4b>¶書<md:KR4e0190_SBCK_005-3a>¶　　　答張甬川尚書¶書
養齋翁歸辱賜手教嘉惠多感逺念順之麤頑非畜德
之器迂疎非適用之才徒以麤頑¶近乎質木迂疎類乎
澹泊以此幸不見絶於大君子<md:KR4e0190_SBCK_005-3b>¶之門自入山中稍欲收
<pb:KR4e0190_WYG_004-1b>
斂精神擺脱習氣庶幾少有¶所聞以酬宿志且以不負
長者拳拳教愛之至意而¶閒静中轉見種種欲根起滅
不斷雖暫隨氣機歇息¶終非㧞本塞源工夫益覺實病
之難除實功之難進¶也承教中庸不可能乃在聲臭之
表此喫𦂳要言中¶庸所謂無聲無臭實自戒謹不睹恐
懼不聞中得之¶本體不落聲臭工夫不落聞見然其辨
只在有欲無¶欲之間欲根銷盡便是戒謹恐懼雖終日
醻酢云為¶莫非神明妙用而未嘗涉於聲臭也欲根絲
<pb:KR4e0190_WYG_004-2a>
忽不盡¶便不是戒謹恐懼雖使棲心虚寂亦是未離乎
聲臭<md:KR4e0190_SBCK_005-4a>¶也明公之致力於道而自得之也久矣而猶云老
且¶望洋日有愧嘆此豈明公之過為避讓哉葢常存不¶
及之心而后可以言戒謹恐懼而後可以閑未萌之¶欲
古之聖賢所以兢業此心至老益强類如此也放¶失如
順之輩竊因此更有省矣承示欲修飭武備此¶明公為
國家之深慮也世人作事計較成敗利純畏¶首畏尾自
為之念重而任責之意疎所以弊多積於¶循襲而事毎
<pb:KR4e0190_WYG_004-2b>
牽於掣肘以明公之素望與其素養居¶其位而行之因
則因革則革誰能撓之雖然武備其¶一事也昔周命周
公畢公以東郊之治欲其彰善癉<md:KR4e0190_SBCK_005-4b>¶惡以淑人心至於世
變風移而後已今之民風士習¶其淪胥抑可知矣而畿
甸為尤甚此俗吏之所謂迂¶緩而有識之士所為深憂
而懼無以善其後者也然¶而明公今日之任周畢之任
也且夫東郊雖周之東¶郊而實染殷之餘風者也經周
畢而一變其俗况¶南都固祖宗之所肇基而風勤之者
<pb:KR4e0190_WYG_004-3a>
也以明公之素¶望與其素養居其位而行之明示好惡
提醒人心而¶挽之禮義亷恥之域使四方之有風俗自
畿甸始畿¶甸之有風俗自明公始非明公今日之責而
誰望乎¶聞太夫人已就養是明公入則承歡於内出則
宣力<md:KR4e0190_SBCK_005-5a>¶於外其承歡於内也益所以畜其效忠之心其宣
力¶於外也益所以推其養志之施葢兩不相妨而交相¶
益也此深可為明公賀矣養齋翁考滿歸遂欲乞休¶但
山林中得此翁於鄉俗極有益仕途中又少却此¶翁為
<pb:KR4e0190_WYG_004-3b>
可惜耳然其意已决矣¶¶
　　　又¶
曩承手教諄切皆道義肝膈之語感幸感幸至於所¶論
學術之虚誕與其毫釐之差則皆足以惑世而害¶道此
切中當世學者之膏肓鄙人亦嘗深憂之而未<md:KR4e0190_SBCK_005-5b>¶及面請
也先行其言而後從之言非君子之所急而¶况其誕者
乎¶承示¶大學小傳葢發於涵養之真而多自得之説至
於身¶心意之别以正心為主静之學尤明公之所獨得
<pb:KR4e0190_WYG_004-4a>
其曰正心者不屬於意不屬於¶身者也是心之無所發
動事物未交於視聽時也斯¶時也心惟存其恂慄而已
凝然中居而外誘不敢干¶也是則然矣但不知事物既
交既有視聽之時其凝¶然中居而外誘不敢干者與前
時有異乎無<md:KR4e0190_SBCK_005-6a>¶異乎豈所謂凝然中居者只主於静時而
為言者乎¶抑亦無分於動静而皆在者乎更願教之¶
　　　答吕沃洲¶御史書
居鄉無朋友夾持深懼墮落得來教不覺&KR0822;然甚幸甚
<pb:KR4e0190_WYG_004-4b>
慰兄云暫時寧静若有端倪恍惚轉移復離本體自非
兄之懇心真實直從心源上著工夫不能為此言然兄
自謂未得覇柄入手者正恐此病亦坐乎此大率此學
只論有欲無欲不論寧静擾動若本無欲障則頃刻之
間念念遷轉即是本體若欲障未盡則雖窮年黙坐能
使一念不起亦只是自私自利根子¶白沙先生嘗言静
中養出端倪此語須是活看葢世人病痛多縁隨波逐
浪迷失真源故發此耳若識得無欲種子則真源波浪
<pb:KR4e0190_WYG_004-5a>
本來無二正不必厭此而求彼耳兄云山中無静味而
欲閉闗獨卧以待心志之定即此便有欣羡畔援在矣
請兄且毋必求静味只於無静味中尋討毋必閉闗只
於開門應酬時至於紛紜轇轕往來不窮之中更試觀
此心何如其應酬轇轕與閉闗獨卧時還有二見否若
有二見還是我自為障礙否其障礙還是欲根不斷否
兄更於此著力一畨若有得與有疑幸不惜見教也苟
以為多病羸弱精力不及閉闗以養疾則可耳閉闗以
<pb:KR4e0190_WYG_004-5b>
養心則不可也程子嘗曰習忘以養生則可習忘以求
道則甚有害其辯之精矣然養生亦只在無欲上求之
故曰飲食男女聖賢自這裏做工夫斯言至近而精兄
有意於元氣之復乎則願兄毋忽斯言也弟亦多病羸
體葢平生得效良方在此耳至於厭事之病弟亦素有
之然舊未嘗自以為病今幸知病矣何日得與兄共坐¶
一室<md:KR4e0190_SBCK_005-6b>¶日夜相與磨勘洗濯此¶心臨¶¶¶¶書耿耿<md:KR4e0190_SBCK_005-7a>¶　　　與王龍溪主事¶書
<pb:KR4e0190_WYG_004-6a>
世人之不能不疑於吾輩也久矣近有士夫自浙中¶來
者云及吾兄以佃寺之故使憲司有言且云兄以¶寺地
據風水之勝欲作令先大夫墓地上官某人者<md:KR4e0190_SBCK_005-7b>¶既予之
矣而憲使持之故若此紛紛也僕聞而竊嘆¶以為如兄
安得有此此乃傳言之誤耳不然則必俗¶吏欲汚衊善
人託為此説就使非傳言之誤非俗吏¶欲汚衊善人則
在兄必自有説固不敢以世人之疑¶吾輩者而亦疑兄
姑笑而置之不欲煩諸齒頰間也¶既又伏念以為孔子
<pb:KR4e0190_WYG_004-6b>
以詩禮教子而陳亢疑其異聞¶孟子不見儲子而屋廬
子以為得間古者師友之間¶既洞然肝膽相信矣而亦
若不免以世俗之疑相疑¶者何也無乃故為迂其問以
剔抉聖賢之隱曲而白¶之於世也乎今僕幸得兄之間
而可以有請安知兄<md:KR4e0190_SBCK_005-8a>¶之隱曲不因以白而僕亦冀有陳
亢得三之喜與屋¶廬子之悦者乎且夫人之意兄者則
曰兄之請寺是¶世人之請寺己兄之徇風水是世人之
徇風水已而¶僕之意殊不然也夫兄爽朗超脱得之性
<pb:KR4e0190_WYG_004-7a>
成僕毎竊¶嘆以為即使兄不學不知道亦當作物外高
流如𢎞¶景和靖之徒絶非食煙火輩人而或謂其請寺
以自¶便占風水以規後䕃此真坐井之見且不足以闖
兄¶之藩宜乎兄之不屑與較也然而兄之為是必有説¶
也僕竊觀於兄矣惟兄篤於自信是故不為形跡之¶防
以包荒為大是故無净穢之擇以忠厚善世不私<md:KR4e0190_SBCK_005-8b>¶其身
是故或與人同過而不求自異此兄之所以生¶深信深
慕於相知者亦所以生微疑於不相知者也¶寺田出上
<pb:KR4e0190_WYG_004-7b>
官之予何必固卻以為潔風水有事機之¶便何必固避
以逺嫌以是闖兄或者得其藩乎然僕¶竊以兄之意亦
稍偏矣孔子惡行怪而愿人亦譏其¶同乎流俗合乎汙
世夫曰同乎流俗則非其自流也¶特同之耳曰合乎汙
世則非其自汙也特合之耳其¶設心亦豈不善而聖賢
甚以為不可者其説可知也¶且夫本以包荒忠厚而其
影或近於愿人此僕之所¶懼也然則世人望影而疑亦
何怪歟古人有放君而<md:KR4e0190_SBCK_005-9a>¶代之者而人不疑其富天下有
<pb:KR4e0190_WYG_004-8a>
放君而又反之者而¶人不疑其專葢古人舉大事冐大
不韙而猶不䝉人¶之疑如此今吾輩出格作一小事而
人已羣然疑之¶雖古今人眼孔不同計亦不應如此隔
絶也毋乃不¶邇不殖所以自信與素信於人者有不如
古人乎不¶顧不視不取不予所以自信與素信於人者
有不如¶古人乎且夫以湯之聖宜其脱然於聲色貨利
之外¶也而祗曰不邇不殖真若聲色貨利之足以移湯
而¶湯真若與聲色貨利相持然者何也以尹之所樂¶者
<pb:KR4e0190_WYG_004-8b>
堯舜之道也而祗銖稱寸量於一介取予之間若<md:KR4e0190_SBCK_005-9b>¶硜硜
之小人然者何也兄所論伊川金楪子之説以此¶施於
㸃檢形跡之人則為對病要藥矣向非其人則¶加以蓍
參治肺癰藥豈不甚美或以助火而長病也¶曩時諸友
所處陽明老先生家事或有造為玉碗之¶謗此言極俚
鄙可笑宜不足以紿三尺之童子然王¶僉事竟以此解
官去有志者至今痛惜之夫毁譽利¶害不足計然得無
吾黨亦有過乎苟非過於自信而¶疎於事情無乃所謂
<pb:KR4e0190_WYG_004-9a>
素信於人者之未至耶君子行¶有不得反求諸已則工
夫日𦂳日精至於己日乃孚¶是人之疑我者所以精進
我也兄意其以為何如然<md:KR4e0190_SBCK_005-10a>¶僕非敢謂此言可以少禆於
兄亦將以叩兄之隱曲¶而得聞所未聞耳幸亮之¶
　　　答王南江提學¶書
奉别經年不能通一字以為率然道離合問無恙之¶泛
語既不宜施之於兄而思竭其疲駑以效一言之¶獻則
又茫乎其無所得故遂缺然至此又復以為既¶疲駑無
<pb:KR4e0190_WYG_004-9b>
以自效而有數字以道離合問無恙亦足¶通殷勤而舒
繾綣之懐不猶愈於經年無一字乎¶故於李君使者來
草草作此大抵所謂率然之泛語¶耳然僕竊誦吾兄前
後見惠兩書知吾兄痛懲既往<md:KR4e0190_SBCK_005-10b>¶之悔直欲洗刷腸胃不
肯若世之葢頭換面作好人¶者至於用心獨苦處則雖
兄口不能自言而僕於筆¶扎間亦稍窺見焉未嘗不憮
然而嘆以為兄之力能¶自振㧞如此兄之不自護如此
即使僕竭其疲駑而¶有以自效亦何所加也人心存亡
<pb:KR4e0190_WYG_004-10a>
不過天理人欲之¶消長而理欲消長之幾不過迷悟兩
字然非努力聚¶氣决死一戰則必不能悟或不知所戰
或戰而不力¶則往往終其身而不悟故佛家有認賊作
子與葛藤¶絆路之説而兵家亦曰名其為賊敵乃可滅
又曰一¶日縱敵數世之患此佛家之可通於吾儒而治
戎之<md:KR4e0190_SBCK_005-11a>¶道可用以治心者也儒者以交戰為子夏之病不
知¶能戰是所以為子夏也雖顔子亦有戰矣曰不逺復¶
夫不戰何以有復也雖天地亦有戰矣曰龍戰于野¶其
<pb:KR4e0190_WYG_004-10b>
血𤣥黄夫隂既疑於陽矣陽安得晏然而無戰乎¶惟戰
而不勝故血而至於𤣥黄戰而勝則血可以不¶𤣥而陽
可以亨也是能戰之效也今兄知所以戰戰¶又能力矣
僕自入官得請見於當世士大夫葢三年¶而後見兄一
見則駭然異之而兄亦過以僕為知己¶夫兄雄俊之文
博辨之才邁往之氣無一人不知之¶而獨謂僕為知己
者豈僕之知兄止於世人之所知<md:KR4e0190_SBCK_005-11b>¶而已也抑亦有不止
於世人所知而已也僕之於兄¶不為不深知己然竊嘗
<pb:KR4e0190_WYG_004-11a>
有少怪於兄以為世間種種嗜¶好凡人之所可玩可喜
者多足以掛兄之胸臆而動¶其挹慕不捨之意此其中
於心也微而不知其植根¶也膠而難解苟一不戒則微
者或横潰而著矣根者¶或引蔓而枝矣就使能戒而不
潰不蔓則其為力甚¶勞而為功亦寡譬如聚千百不逞
於深叢巨莽之間¶按而不發而時出其一二騎以鈔於
路幸不為大憂¶然而授首獻俘之期恐終不可冀也而
况其猖獗之¶不可料歟雖然兄何如人也豈敢謂其有
<pb:KR4e0190_WYG_004-11b>
溺於此歟<md:KR4e0190_SBCK_005-12a>¶或者當時年少而氣鋭以為雖小有所嗜好
而固無¶損於吾之大者抑亦知嗜好之不可不欲快於
一¶鬭而以積漸消去之歟且夫以嗜好為無損者無乃¶
不知所戰之過歟以為積漸消去者無乃戰而不力¶之
過歟夫嗜好之中人也亦必有因必非以為漫然¶無所
用也必以為人之資於天地間者一物不可少¶也孟子
之書所以提挈此心者至著矣而尤著於生¶我所欲一
篇葢其不悟也則自宫室妻子之奉至於¶種種若無一
<pb:KR4e0190_WYG_004-12a>
焉可少者其悟也則雖簞食豆羹之切¶於生死若無一
焉不可少者藉令有一人焉始不悟而<md:KR4e0190_SBCK_005-12b>¶今也悟則自今
日無一物不可少者而追視向時所¶為無一物可少者
未始不啞然自笑也傭工道丐之¶人徼幸得十數錢則
買殽市酒一醉大叫自以天下¶之樂莫踰於已而千金
之子苦身仡仡以程錙銖日¶夜苦不足藉令此兩人易
地而觀焉亦未始不啞然¶自笑也人之所甚愛而至不
可少者莫如七尺之軀¶也其住於世也能泣能笑能挈
<pb:KR4e0190_WYG_004-12b>
能擎能徙能倚無一¶不能無一不有而其聚諸有以住
於世也則又有修¶有短而卒無不腐為野土化為瓦礫
而後已者則此¶七尺之軀亦終不得自有矣以其終不
得自有則當<md:KR4e0190_SBCK_005-13a>¶其暫而有之固亦不可據而私之以為真
有矣而况¶於種種嗜好其不如七尺之軀之不可少者
又不啻¶千百倍歟古之聖賢所以超形氣而獨存至於
同死¶生齊得喪漠然無一動乎其心者非誕也既悟則
自¶知之耳如此乃可以悟知性知天乃可以語謹獨誠
<pb:KR4e0190_WYG_004-13a>
意之學而其初必始於力戰未有不力戰而能如此¶者
也約之嗜好更不少於兄而僕相聚時數以為言¶然於
兄獨罕及者約之性柔須待有人夾持而兄剛¶果雄毅
氣魄甚大始雖暫牽其必一朝躍然自脱於¶此無疑也
顧所不知者早與不早耳今兄果然知所<md:KR4e0190_SBCK_005-13b>¶以戰戰而又
力以自脱於此不出吾素所料者如是¶而又早則吾之
所不能知而深為兄喜者也僕不肖¶聰明百不逮於兄
雖僅守繩墨常恐失之兄謂我戰¶勝而肥今臞然故吾
<pb:KR4e0190_WYG_004-13b>
也此足以知戰之不勝之效矣¶雖然敢不勉耶幸兄常
不鄙而教之僕於文字素非¶所長然以猥嘗受教於兄
且幽居少事欲以灌園餘¶力時一為之又以為既樗散
無所用世幸未即老死¶二三十年之後或為天所牖使
少有知識尚能託之於¶文字雖不敢望於行逺庶幾達
鄙陋之意焉是以不¶能息心於此然往時朝夕於兄尚
不能竊其緒論今<md:KR4e0190_SBCK_005-14a>¶去兄既逺誰為開之固知終必罷廢
矣今往近作數¶篇冗散無可採至如贈彭通判與李郎
<pb:KR4e0190_WYG_004-14a>
中墓文亦稍¶見已志故敢請教耳僕今年寓居陽羡挈
妻子以行¶有一二童子相與講章句自以此身不量而
為人師¶雖不責我以道而所講者章句然至於收拾放
心正¶容謹節以率之者亦不敢不力自謂於此頗有分
寸¶之益因是知吾兄以道為人師而所教者又非一二¶
童子乃齊魯五六郡豪傑之士則其所以率之者宜¶何
如而其為益又何如也然僕所謂一二童子者自¶章句
外亦稍以内外輕重義利可否時時與之一談則<md:KR4e0190_SBCK_005-14b>¶或如
<pb:KR4e0190_WYG_004-14b>
鑽礦而不入僕所教不過一二童子而又日夕與¶之處
然猶如此兄雖善於作人然以一人督率五六¶郡之士
而又不能日夕與之處則其頑然而無得於¶兄者固亦
有之歟僕竊為兄慮也夫為此五六郡得¶一良師孰與
為此五六郡得百十良師故為提學者¶莫急於風勵學
官今學官自卑其身無恥而嗜利甚¶矣誠欲有以風勵
之又恐非一僉事之力與二三年之¶間所得為也奈何
家父言某縣某人者在京師百計¶詆兄此甚可為勇於
<pb:KR4e0190_WYG_004-15a>
任事者嘆也然在齊東得無亦¶如某某者乎此在兄亦
惟自信自為而已何較於彼<md:KR4e0190_SBCK_005-15a>¶者哉家父又言兄有薦僕
之書於京師貴人此兄之¶愛我甚而忘其醜也雖然僕
之與兄以善交聞於人¶久矣兄之薦我何異於僕之自
薦乎僕年來自計已¶熟大抵人用之不敢以隱人不用
必不敢以求亦必¶不敢以悔終吾身而已矣然兄素已
知我矣何待僕¶自言也¶
　　　答俞訓導¶書
<pb:KR4e0190_WYG_004-15b>
得所示書知執事望我甚厚教我甚至感激感激葢¶學
病於博雜而量病於博廣此鄙人膏肓之証過承¶發藥
敢不盡飲然僕之此心亦不敢不悉於執事也<md:KR4e0190_SBCK_005-15b>¶夫士之
於世苟無志於為善則已果有志於善則世¶之人未嘗
不欲其入於善已之善未嘗不欲與人共¶為之所謂衆
生病即是已病此萬物一體之心必不¶能自已者也僕
於甲科人才固未嘗專有眷眷搜羅¶之心其於巖穴之
士之賢者亦何嘗敢忘相與切磋¶之心哉其於卑鄙齷
<pb:KR4e0190_WYG_004-16a>
齪越禮放法者固未嘗敢有雷¶同隨俗之心而其間尚
可告語轉移者亦豈敢遂無¶憫惜愛䕶之心而遽疾之
如讐者哉甲科之與巖穴¶本無揀擇而感應則隨其所
遇峻拒之與憫惜本無¶作好惡而曲成則因乎物情此
天則不容人加減者<md:KR4e0190_SBCK_005-16a>¶也夫業無定習而心有轉移苟真
有萬物一體之心¶則雖從事於舉業以進身未嘗不為
義塗也若使有¶獨為君子之心則雖從事於飭躬勵行
以退處未嘗¶不為利塗也經義䇿試之陋稍有志者莫
<pb:KR4e0190_WYG_004-16b>
不深病之¶矣雖然春誦夏絃秋禮冬書固古之舉業也
固未嘗¶廢誦與書也苟無為己之心則絃誦禮書亦祗
為干¶禄之具苟真有為己之心則經義策試亦自可正
學¶以言昔人妨功奪志之辨此定論也至於以舉業為¶
教則稍有志者亦知深病其陋矣吕伯恭以舉業教¶浙
中而朱子以書規之伯恭答書以謂若不開此一<md:KR4e0190_SBCK_005-16b>¶路則
法堂前草深一丈僕嘗誦而竊嘆以為此極是¶前輩苦
心非特後之人未能知雖當時同志者亦未¶能盡知也
<pb:KR4e0190_WYG_004-17a>
僕年來則已決意絶去舉業之教矣而猶¶𤨏𤨏為執事
言者葢亦自知今之不教舉業未為脱¶洒而向之教舉
業未為粘帶也今之不教舉業未必¶足以閉人之利塗
而向之教舉業未必不引人一二¶於義塗也至於道德
性命技藝之辨古人雖以六德¶六藝分言然德非虚器
其切實應用處即謂之藝藝¶非粗跡其精義致用處即
謂之德故古人終日從事¶於六藝之間非特以實用之
不可缺而姑從事云耳<md:KR4e0190_SBCK_005-17a>¶葢即此而鼔舞凝聚其精神堅
<pb:KR4e0190_WYG_004-17b>
忍操錬其筋骨沉潛¶縝密其心思以類萬物而通神明
故曰灑掃應對精¶義入神只是一理藝之精處即是心
精藝之粗處即¶是心粗非二致也但古人求藝以為聚
精㑹神極深¶研幾之實而今人於藝則以為溺心玩物
爭能好勝¶之具此則古與今之不同而非所以為藝與
德之辨¶也執事所舉堯舜夫堯舜所未聞與若罔聞云
云¶者此道也羲和之厯象夷䕫之禮樂臯之刑名至於¶
垂弓和矢伯益鳥獸孰非道哉然諸子為之而堯舜¶若
<pb:KR4e0190_WYG_004-18a>
罔聞云云者葢君逸臣勞道則然耳若謂堯舜以<md:KR4e0190_SBCK_005-17b>¶道自
處而以藝士諉之人何其自待者厚而待人者¶薄也臯
以刑名自處而乃為其君陳迪德之謨䕫以¶撃石拊石
自處而教胄子以簡亷直温之德性則¶是以藝士自處
而以德望之人又何其自責之薄而¶責人之厚也厯象
禮樂藝也修五玉如五器而彰施五¶采在璣衡獨非藝
哉則堯舜亦屑屑矣孟子曰堯舜¶之知而不徧物急先
務也若在羲和則厯象便為先¶務在䕫則撃石拊石便
<pb:KR4e0190_WYG_004-18b>
為先務又安得以堯舜之所¶不徧者而遂不急也執事
以好博雜技藝為僕之病¶此則不敢不承而至於分技
藝與德為兩事則辨之<md:KR4e0190_SBCK_005-18a>¶亦不敢以不明也葢儒者慕古
之論莫不以為必絶¶去舉業而後可以復古之德行道
藝此則不務變更¶人心而務變更法制將有如王介甫
所謂本欲變學¶究為秀才不謂變秀才為學究者矣儒
者務髙之論¶莫不以為絶去藝事而别求之道德性命
此則藝無¶精義而道無實用將有如佛老以道德性命
<pb:KR4e0190_WYG_004-19a>
為上一¶截色聲度數為下一截者矣是以鄙意不敢不
盡於¶執事也雖然執事憫時病俗之意則亦深且切矣
今¶執事固有教人之責矣¶執事之<md:KR4e0190_SBCK_005-18b>¶隱居修行僕聞之膠
陽諸兄亦久矣今之教以舉業縱欲罷之而勢有不能
即使復古之教則六藝固亦不廢僕所願執事之¶於諸
生即舉業之中而示之以窮經明理反躬著已¶之路而
黙消其干名好進之心則是舉業中德行道¶誼也即古
六藝之中而引之於聚精㑹神極深研幾¶之實而黙消
<pb:KR4e0190_WYG_004-19b>
其争能務勝之心則是六藝中道德性¶命也方且順而
導之正不必逆而沮之也大率今之¶世舉業技藝種種
猶未足為心病所為心術大蠧者¶在乎義利之辨不明
執事教人欲明義利之辨則必¶以身率之以身率之則
自取與辭受進退至於纎微¶必精察之果義歟利歟取
與辭受進退至於纎微<md:KR4e0190_SBCK_005-19a>¶盡義矣尤必精察之此心果有
為歟無為歟一毫不自遮¶蔽一毫不使潛伏使精神可
透金石則成人材動風俗之¶責固有在矣敢以是少効
<pb:KR4e0190_WYG_004-20a>
愛助之意以為執事報也¶無由面晤極論臨書馳懐嗣
後更望時惠盡言此僕¶之所汲汲而求也¶
　　　答戚南𤣥¶書
來書滿紙無一字非膏肓之病無一字非瞑眩之藥¶兄
之惠我極厚非言可為謝也論語曰據於德¶游於藝記
曰德成而上藝成而下德之與藝説作一¶個不得説作
兩個不得纔提起處色色總在面前纔<md:KR4e0190_SBCK_005-19b>¶放下處了了更
無一物自是人心本來之妙而不容¶増減也古人終日
<pb:KR4e0190_WYG_004-20b>
從事於琴瑟羽籥操縵安絃種種¶曲藝之間既云終日
從事矣然特可謂之㳺而不可¶謂之溺今之人其於琴
琴羽籥操縵安絃種種曲藝¶即使偶一為之則亦可謂
之溺而不可謂之游何也¶謂其有欣厭心也為其有好
醜心也為其有争長競¶短心也欣厭心好醜心長短心
此兄之所謂即是¶塵機也然則所謂藝成而下者非是
藝病乃是心病¶也掃除心病用息塵機弟敢不自力以
承兄之教也¶雖然塵機息盡渾淪道心亦願兄之無忽
<pb:KR4e0190_WYG_004-21a>
斯言也<md:KR4e0190_SBCK_005-20a>¶　　　答王生宗道¶書
唐君誠志節之士所惜平生未與之接不能得其心¶胸
面目之詳只是據紙上語套説一遍殊覺精神不¶暢不
足以發潛德之光且如德州接逓一事乃是據¶宗道口
説故叙事中此一段稍覺精明若前時宗¶道盡將此君
平生首末行事委曲口説一畨或能更¶有發揮耳今不
及矣然竹溪剛介之士其言亦自足¶以傳信不待予也
<pb:KR4e0190_WYG_004-21b>
既已為唐君作銘為之投筆三嘆¶志士苦心曠世相感
且唐君在當時淹蹇不得一第¶而老於郎署又年不滿
六十其清修絶俗亦自足以<md:KR4e0190_SBCK_005-20b>¶結裹此身而風末世彼世
間取髙第為大官享耆夀¶勢力赫奕不知幾何人即其
沉酣飽滿於聲利間當¶時莫不自以為最得意然纔一
没身便臭腐糞土何¶異若此者其於唐君何如哉此孔
子所以較量於齊¶景公夷齊千駟餓死之間其於提省
人心最切切也¶清寒之士可以無所待而自立矣宗道
<pb:KR4e0190_WYG_004-22a>
素有志向更¶願於義利𦂳闗處極力研析使不為一切
俗情所轉¶乃是挺挺自作豪傑亦所以不負唐君衣鉢
云耳勉¶之勉之¶
　　　與唐一菴書<md:KR4e0190_SBCK_005-21a>¶使者來弟往洞庭歸時乃見尊柬讀罷不覺悽然之¶甚
吾兄盛德人也造物者既窮其躬而又夭其嗣也¶哉為
善者其亦不可以自信矣雖然自古聖賢能就¶人所不
能就之德則必有能堪人所不能堪之情昔¶者卜子夏
<pb:KR4e0190_WYG_004-22b>
哭子失之過延陵三號而行失之不¶及東門吳則蕩而
非人情也兄篤於信道久矣試于¶此尋究真源則雖極
哀極苦中本心了然自明所謂¶哀之發而中節而未嘗
失其為中也¶
　　　與季彭山書
僕不慧自少亦嘗有志于治經漢宋諸儒先以解經名
家者亦頗涉其津焉至於當世諸先輩以治經名家者
亦嘗承下風而問之葢久之而不得其説則又將脱去
<pb:KR4e0190_WYG_004-23a>
聞見洗刷此心而獨求之于遺經又久之而竟未之得
也偶游㑹稽獲聞髙論則爽然自失先生之于經闗竅
開解搯擢腸胃若秦越人之隔垣而洞五藏也剖破傳
注專門之學辭鋒所向决古人所未决之疑而開今人
所不敢開之口如荆卿慷慨撃筑睥睨于燕市之中而
旁無一人也目論古事又如身揖讓乎虞周禮樂之間
憑軾以觀晉楚齊秦鬭爭之域也而聽之者且不自知
其忽焉躍然以喜忽焉瞿然以愕而卒果然以飽亦雄
<pb:KR4e0190_WYG_004-23b>
矣哉世未之有也雖然願先生益深所養使此心虚壹
而静自所獨然不必盡是也衆所共然不必盡非也却
意見以融真機則古聖賢之精將于是乎在而况其經
乎然則六經之道其卒于先生有明也已僕敢以是少
効愛助焉
　　　答姪孫一麐書
一麐問衛州¶吁弑其君完倉卒未能悉吾意當時簒弑
之人必有<md:KR4e0190_SBCK_005-21b>¶自見已之為是而見君父之甚不是處又必
<pb:KR4e0190_WYG_004-24a>
有邪説以階之如所謂邪説作而弑君弑父之禍起者
春秋特與辨别題目正其為弑如州吁弑完一句即曲
直便自了然曲¶直了然即是非便自分曉亂臣賊子其
初為氣所使昧了是非迷却本來君父秉彞之¶心¶是以
其時惡力甚勁於此之時刑戮且不懼又何暇怕見書
但有人一與指㸃是非中其骨髓則不覺回心一回心
後手脚都軟便自動彈不得葢其真心如此所謂懼也
懼與不懼之間是忠臣孝子亂臣賊子之大機括反復
<pb:KR4e0190_WYG_004-24b>
如翻掌大易之所謂辨而春秋之所以震無咎也如善
醫者下針中其竅穴則麻痺之人即時便知痛癢春秋
一言中却亂臣賊子痛癢處即亂臣賊子便自囘心是
以能懼然知痛癢者乃其血氣之固然知懼者乃其人
心之固然也善醫者特與遇之春秋特與提醒之而已
春秋如化工言隨機提醒人也舊説據春秋所書而言
懼吾亦據春秋所書而言懼此無異者但舊説以為亂
臣賊子懼于見書而知懼則所懼者既是有所為而非
<pb:KR4e0190_WYG_004-25a>
真心且其所懼能及于好名之人而不及于勃然不顧
名義之人以為春秋書其名脅持恐動人而使之懼此
又只説得董狐南史之作用而非所以語于聖人撥轉
人心之妙用且如其説其弊將使亂臣賊子彌縫益宻
以逃名而避跡為害不小此其説起自漢儒宜不待智
者而知其謬然更千年無有覺其謬者亦無有致疑者
何也其悉更待面論善説春秋者無如孟子亂臣賊子
懼與春秋天子之事此數句真得聖人微㫖其春秋天
<pb:KR4e0190_WYG_004-25b>
子之事一句儒者亦説不通久矣一麐可深思之面㑹
言之春秋一部書無一句不為亂臣賊子而作非特書
弑君三十六條也
　　　答汪生書
逺道走使詢及繼祖母喪服深知謹禮之意然此在禮
經甚分曉本非有疑似相聚訟也只為不解承重兩字
而惑於俗人代父相沿為服之説是以其論紛紜而難
通耳承重者禮之所謂受重也如何謂之重謂祭統也
<pb:KR4e0190_WYG_004-26a>
古者立主謂之重宗廟謂之重禮曰為人後者三年解
之者曰為人後者受重於人受重者必以為服服之也
禮曰父卒然後為祖後者斬解之者曰為祖後者受重
於祖受重者必以為服服之也為人後者以傍枝後其
大宗為祖後者以嫡孫後其祖雖其本末疏戚不同而
其所以必為之三年者則皆以為後之故為後者受重
之謂也不獨如是而已禮經固有為曽祖後云者為髙
祖後云者為曽祖後者謂若父與祖或以疾廢與先曽
<pb:KR4e0190_WYG_004-26b>
祖而死者也為髙祖後者謂若父與祖與曽祖或以疾
廢與先髙祖而死者也為曽祖後則為曽祖斬為髙祖
後則為髙祖斬若以代父為説則是父之所齊期者吾
代為之斬父之所齊五月者吾代為之斬此其本末倒
置甚矣又何以為代乎為曽祖斬則謂之代祖也可為
髙祖斬則為之代曽祖也可代父之説又何施乎此其
鄙野舛駁絶不可凖於經典然世耆儒老生亦往往以
此為説余竟不知其何所起也禮經十七章中無此説
<pb:KR4e0190_WYG_004-27a>
雖漢宋諸儒生論禮者數千家亦絶無此説余竟不知
其何所起也禮為祖後者服斬不言服祖之妻何服非
略之也葢發凡於為人後者章中矣曰為人後者為所
後之妻若子以傍枝後其族人猶服其所後之妻若子
况以嫡孫後其祖而不以若子之服服其祖之妻者乎
由此言之為其祖加服云者自為受重也非為父也為
其祖母加服云者自為祖也亦非為父也此祖母也禮
曰繼母如母則繼祖母如祖母也為祖而服其繼祖母
<pb:KR4e0190_WYG_004-27b>
豈繫乎父之及見與不及見乎為祖而服其繼祖母豈
論其有出無出乎且謂之繼則是不論其有出無出而
為之服者固非其所出以繼母之服不問其有出無出
而隆殺之也何獨疑於繼祖母焉夫有出而加服無出
而降服此古所以制媵妾之等然非所以施之於嫡也
禮已之妻嫡子之妻不敢以無出降而况於祖母乎以
吾友有好古謹禮之意不敢不悉所聞更與知禮者計
之禮後喪有前喪中其服後但據後喪始日為斷不據
<pb:KR4e0190_WYG_004-28a>
前喪滿日為繼也假而前喪小祥遇喪則兩喪共服之
四年并以白
　　　與宜興諸友書
古禮饋奠則從主人而服則從族戚朋友各以親疎輕
重自製之是故主人饋奠而族戚朋友助之執事則有
之矣在禮未聞有族戚朋友供奠物之文也主人勞族
戚朋友以執事則有之矣在禮未聞有主人散麻散縞
散絹于親戚朋友之文也今一切反是族戚朋友為之
<pb:KR4e0190_WYG_004-28b>
饋奠是以族戚朋友而代主人之所自盡也主人為之
散麻散縞散絹是以主而擅族戚朋友之所自備也此
禮不知始何時古所謂野于禮者其此類之謂乎且近
世喪葬日奢日靡富貴人家一日至享十家之奠自啟
殯至葬數日間大牲小牲刳割狼籍且百千計鬼神情
狀與人情不相逺鬼而無餒所食幾何今若此不惟生
者靡費抑亦使死者不忍且夫放生以資冥福則儒者
所不信殺生以重冥咎則理未必無是以痛為亡妻謝
<pb:KR4e0190_WYG_004-29a>
此業債族戚朋友則相信者多矣而一麐自宜興歸乃
聞諸友復欲醵金為奠且殺生靡費¶於有所用所必受
猶尚不可况施于所必無用所必不敢受其謂之何如
諸友以為情有未盡但逺來臨𦵏此亦足矣即使吾身
後諸友亦只須如是行之但能相體不為無情也
　　　答萬思節主事書
承示途中遇險及當局冷眼之説足知新功甚慰甚慰
熱處冷得¶絶勝冷處冷得然險處惶惑原是易處錯過
<pb:KR4e0190_WYG_004-29b>
不曽做得功夫也易論學毎以涉川為説故曰作易者
其有憂患乎所謂終身之憂也吾友閒居少過却是不
曽抖擻提醒精神吾固預憂吾友涉川之難今吾友自
知¶之矣自此𦂳著功夫¶常常從危處操心常如<md:KR4e0190_SBCK_005-22a>¶與夭吳
河伯對壘¶毁譽利害諸闗悉與照破即<md:KR4e0190_SBCK_005-23a>¶世間一切¶大川
何所不利涉也先輩云聖人於困險中有至樂於安平
中却是有至憂然哉吾毎欲與大洲兄相㑹乃欲相與
證明絶學非厯數之謂也然厯數自郭氏以來亦成三
<pb:KR4e0190_WYG_004-30a>
百餘年絶學矣國初搜得一元統僅能於守敬下乗中
下得幾句註脚監中二百餘年拱手推讓以為厯祖吾
向來病劇中於此術偶有一悟頗得神解而自笑其為
屠龍之技無所用之亦嘆世無可語者近得來書乃知
復有透曉如大洲者在也一快一快但不知大洲所謂
透曉而厯官所不解者何所指耶豈所謂厯理者七政
盈縮遲疾之所以然如元史所載王恂李謙厯議及縁
督氏革象書之類獨能洞其精微是厯官祗知其數而
<pb:KR4e0190_WYG_004-30b>
吾輩獨能明其理遂指此為透曉而厯官所不解者耶
葢昔者太史造厯既已測定日躔盈縮月離遲疾去極
逺近渾淪得一天體在胸膈中而欲傳之形氣之間以
為厯本則是以數寸算子握住萬古宇宙轉運葢甚難
下手此子長所謂太初厯既已測候而姓與都等不能
為算之時也古厯大衍為精一行和尚藏却金針世徒
傳其鴛鴦譜耳于是守敬獨得一法曰弧矢圜算如所
謂横弧矢立弧矢赤道變為黄道黄道變為白道者最
<pb:KR4e0190_WYG_004-31a>
為圓機活法自此黄赤白三道之畸零可齊而氣朔之
差可定此法不惟儒生不曉而三百年來厯官亦盡不
曉矣今監中有一書頗秘名曰厯源者郭氏作法根本
所謂弧矢圜術頗在焉試問之厯官亦樂家一啞鐘耳
豈大洲所謂透曉而厯官所不曉者葢謂此耶若所指
如前説雖極精微幽眇猶是儒生套子所指如後説雖
若九九綴術乃是實得也煩問之大洲求一轉語見示
當更有請教夫六藝之學昔人以為數可陳而義難知
<pb:KR4e0190_WYG_004-31b>
在今日厯家却是義可知而數難陳葢得其數而不通
其義者有之矣若謂得其理而不得其數則施之實用
既無下手處而并其所謂義者亦脱空影響非真際也
雖然今厯家自謂得其數矣今厯家相傳之數如厯經
立成通軌云云者郭氏之下乘也死數也弧矢圜術云
云者郭氏之上乗也活數也死數言語文字也活數非
言語文字也得其活數雖掀翻一部厯經不留一字盡
創新法亦可以不失郭氏之意得其死數則挨牆傍壁
<pb:KR4e0190_WYG_004-32a>
轉身一步倒矣夫知厯理又知厯數此吾之所以與儒
生異也知死數又知活數此吾之所以與厯官異也理
與數非二也數者理之實致用處也活數死數非二也
死數者活數之所寄也近見一二儒者亦有意象數之
學然不得其傳則往往以儒者範圍天地之虚談而欲
葢過疇人布算積分之實用不知豈便吃爾葢過了也
後世儒生所論六藝往往而然不特厯也大洲其於吾
言有合耶否耶楊子雲曰通天地人曰儒通天地而不
<pb:KR4e0190_WYG_004-32b>
通人曰伎通乎天地之厯數而未必通乎身心之厯數
者又一行守敬輩之所以為蔽也今未暇論也雖然所
欲請教於大洲者其大者百未一舉也而輒𤨏𤨏及此
毋乃以我不知務乎縱言至此一笑吾友欲吾舉厯家
一二𦂳要語與大洲印証如步日躔中盈初縮末限用
立差三十一平差二萬四千六百此死數也又如步月
離中用初末限度一十四度六十六分此死數也厯家
知據此死數布算而已試求其所以為平差立差之原
<pb:KR4e0190_WYG_004-33a>
與十四度六十六分之數從恁處起則知活數矣似此
只舉一兩件更不費辭也活數者如揲蓍求卦之初參
伍錯綜而隂陽未分者也死數者如卦畫已成之後為
九為六而隂陽既定者也
　　　又
來書謂趙大洲主測候吾主布算此説未之盡也布算
未有不始於測候測候未有不寄之布算而可以造厯
者兩者相須如足與目但測候之法元史所載簡仰二
<pb:KR4e0190_WYG_004-33b>
儀今疇人子弟亦稍能用之而學士大夫亦有曉者及
趙縁督革象書測經度測緯度之法尤更分曉吾是以
略而不言且吾前書所引史記厯書中語太初厯既已
測定而姓等不能為算自古造厯亦毎病布算之難此
一行守敬所以獨擅專長司馬公是星厯專家其史記
厯書是説自家屋裏説話細讀其叙作太初厯始末其
意可識也雖然使人皆輸班自可以目定方圓而不必
規矩使人皆羲和自可隨時測候而不必布算以成厯
<pb:KR4e0190_WYG_004-34a>
故布筭以成厯者令後可繼也此堯典中亦自了了其
暘谷昧谷四段則測候也其閏月成歲數語則布算虚
盈以造厯也但古文簡約不詳今渾天儀象自漢相傳
以為羲和之遺則測候之器尚在而布算之法獨不傳
竊意其法若傳比之一行守敬當更簡易密緻葢古人
心學精微圍範天地與後世術家自别今所傳周髀經
託之周公雖真贗不可知豈亦有羲和布算之遺乎而
後世曉了者亦少矣
<pb:KR4e0190_WYG_004-34b>
　　　與顧箬溪中¶丞書
僕居閒多暇時或¶¶留意於數藝將向所聞¶之左右者時
為紬繹其於古人象數之精意雖或有齟齬難通處亦
多有欣然㑹心處其㑹心處既恨不得與明公相印証
其齟齬處又恨不得就明公而為之發矇解縳也竊意
六藝之學皆先王所以寄精神心術之妙非特以資實
用而已傳曰其數可陳也其義難知也顧得其數而昧
於其義則九九之技小道泥於致逺是曲藝之所以藝
<pb:KR4e0190_WYG_004-35a>
成而下也即其數而神明其義則參伍錯綜之用可以
成變化而行鬼神是儒者之所以游於藝也顧先王六
藝之教既寢而算書之傳於世者往往出於六藝之士
之所為儒者絶不知其説而知其説又多非儒者是以
其數存其義隱矣而藝士之著書者又往往以秘其機
為竒所謂立天元一云爾如積求之云爾者雖算師亦
多不省為何語復著書者之意葢若恐緘藏之不密而
示人以金鍼也是以其數雖存而數之所以為數者亦
<pb:KR4e0190_WYG_004-35b>
隱矣伏惟明公以當世耆儒玩心神明之學而出其緒
餘於藝數之間明公之於數葢古所謂進乎技而入於
道以神遇而¶不以器¶求者也且小子辱不倦之教久矣
是以敢更有請焉謹具如别紙
　　　與裘剡溪推府¶書
昨承示欲賜徐醫扁額謹因尊教輳成兩字曰占¶恒何
如恒者人心本常理古今凡聖不減不増惟其有占不
占是以有能恒不能恒之别而恒道實未嘗<md:KR4e0190_SBCK_005-23b>¶去人也¶¶古
<pb:KR4e0190_WYG_004-36a>
聖賢教人雖一曲藝未甞不與心學相通人能得此常
理設使為醫則必能究性命之源為巫則必能極鬼神
之情狀一徹萬融所謂因源而得委也古如農轅重黎
之徒以聖賢精微之學而為醫巫師是也若使為巫醫
者知無恒之不可則必反而求之於心念念在有恒上
著工夫則庶幾性命之源鬼神之情狀可得而無愧于
巫醫葢本欲精其藝而因以達乎其德所謂自委而泝
源也如古巫咸醫和之徒因巫醫而知道是也聖人提
<pb:KR4e0190_WYG_004-36b>
醒人心只在一占字易曰君子居則觀其象而玩其辭
動則觀其變而玩其占所謂占者豈是揲蓍布卦乃為
占哉此恒心之存主處則為居此恒心之應用處則為
動神明在我知幾而動是無時無處不是占也不占則
神明失矣幾微昧矣是可謂之恒乎而又何醫巫之可
謂乎
　　　與項甌東郡守書
索居既久益嘆朋友合并之難而知昔日相聚之為樂
<pb:KR4e0190_WYG_004-37a>
也然又有可感慨者念昔日從兄於杯酒談笑間此時
弟甚疎鹵不能有所切磋於兄而兄之善言惇行弟亦
不能竊之以自淑不過如世間所謂好友者而已求如
古人切切偲偲講學輔仁則未也自去官歸家閉門静
坐大抵人窮則反本霜降水涸天根始見於是大悔曩
時孟浪痛自磨刮直欲掃去枝葉文飾從根本上著力
久之亦漸覺有洒洒處但苦此心出入幾微之際殊廢
檢防然亦漸覺有洒洒處此時欲見兄相與印証一畨
<pb:KR4e0190_WYG_004-37b>
了不可得則向者朝夕相聚反自錯過虚却光隂豈不
可惜惟吾兄質實純明古所謂脚踏實地人也此不惟
吾兄能自信¶而友朋亦無不以此信兄者别後想淵然
深造非鄙<md:KR4e0190_SBCK_005-24a>¶陋之所敢窺測以舊時所見吾兄則尚有葑
菲所以¶少贊於吾兄者何也兄得之資禀者持守有餘
而充拓未至資禀有餘於毅而力量不足於𢎞其得處
乃是氣質最美而其不及古人處乃是學問不能變化
氣質也古人為學皆是百磨百錬工夫如書臯陶論九
<pb:KR4e0190_WYG_004-38a>
德寛而能於栗直而能於温沉潛能剛髙明能柔斯則
磨錬已至氣質變化之効也夫弟所謂充拓者亦非如
由赤子之心擴而充之説葢赤子之心本自充擴得去
本自能大有一分不能充拓皆是未盡此心之量耳中
庸曰致廣大而盡精微極髙明而道中庸德性本自廣
大本自精微本自髙明本自中庸人惟為私欲障隔所
以不能復然故必須道問學以尊之耳此千古學問之
的也據吾兄舊日規模且未免作世間一種寡過之人
<pb:KR4e0190_WYG_004-38b>
其於聖賢作用尚是有間學問須先定其基故孔子不
取謹愿之士而取狂狷為有基也狂者固不待言至於
謹愿之士與狷者其不為不善亦較相似但狷者氣魄
大矯世獨行更不畏人非笑謹愿之士氣魄小拘拘謭
謭多是畏人非笑悁者必乎已而謹愿者役於物大不
同耳今人多以謹¶愿者為狷此亦問學不明之過也交
游可望者殊少得如吾兄者尤少如弟疎鹵尚不敢自
棄以吾兄之純¶明其於道翻然易耳願聞兄之所安整
<pb:KR4e0190_WYG_004-39a>
理民事皆是吾人¶¶切實工夫而兩郡之治如何并願聞
之邇來士風澆薄而江南重以侈靡浮蕩比之他所尤
甚大抵富貴功利之習糊人心目如處豐蔀之中舉眼
皆蔀也蔀外更不見一物矣是以迷惑顛倒莫知所止
非有先知先覺者孰能出之溷穢而轉之清流乎提學
馮先生觀其論議行事亦不為無意於此矣詞華本實
之間稍有軒輊便足鼔舞人心吾兄相㑹得從容聚語
幸委曲一贊之
<pb:KR4e0190_WYG_004-39b>
　　　與張士宜書
近承來諭同志中往往夢中作醒語誠然誠然其下者
假公濟私其髙者以意見所到為實際葢原始初發心
原不曽種下真種子所以頭出頭没轉來轉去竟不出
人意見科臼中方且認賊作子自謂超悟誑已誑人以
迷指迷道之不明不行深可太息僕亦夢中人也雖然
自數年來益覺掃除私意之難益信古人備嘗艱苦動
心忍性知險知阻是細細磨錬細細降伏此心處方欲
<pb:KR4e0190_WYG_004-40a>
强勉從事銖寸積累十數年庶幾少有所進不敢自負
也若謂認得本體一超直入不假階級竊恐雖中人以
上有所不能竟成一畨議論一畨意見而已謝上蔡云
今之學者何足道能言真如鸚鵡耳透得名利闗此是
小歇脚此古人自驗過不誑語也兄邇來自考此處何
如天理愈窮則愈見其精微之難致人欲愈克則愈見
其植根之甚深彼其易之者或皆未嘗實下手用力與
用力未嘗懇切者也東南勢利之習薫塞宇宙腥穢人
<pb:KR4e0190_WYG_004-40b>
心葢末世氣習盡然而東南靡麗之鄉則為尤矣昔人
所謂非百年必世不可得而變也非知命不惑不可得
而改也已乎奈何恐但於後輩中視其一二有志者稍
稍語之以義利賔主之辨然亦不敢深求而過責之但
令其立定趨向儘力從事於清苦淡薄使日揩月磨庶
有以奪其紛華盛麗之好而已然亦不知後竟得力否
也令兄質地近樸愧不能有以開發之且抱病亟歸又
不能久相與也然家庭兄弟間自有餘師矣至舉業一
<pb:KR4e0190_WYG_004-41a>
節似亦未嘗苦心其間今但令其讀古儒先之書反之
於心稍稍窺見理路然後轉¶向舉業上去亦以速歸不
及竟矣諸皆負其逺來歉歉秋間或當同舍弟至南都
此時可得一奉教然未敢必也<md:KR4e0190_SBCK_005-24b>¶　　　與陳后岡㕘議書
别後戀¶慕不舍與久病衰頽之狀大略具之葉紹興¶通
判所寄書中今家人來亦當口能道之矣毎毎念¶昔與
兄同住京師日夕相砥淬受教不為不深且愧¶迂疎無
<pb:KR4e0190_WYG_004-41b>
以承之不謂此後渺然相隔葢三四年而僅¶得一兩日
之聚方其離思孤懐十未展其一二而鷁¶首已南矣亦
何暇於吐心曲談道德以交助所不及¶者乎兄去閩越
不知復以何時為聚首之期非惟僕¶蓬蒿之質不能藉
直於麻中而兄之德器如玉亦不¶暇置諸頑石之間以
自攻此其可思可恨豈特以酒<md:KR4e0190_SBCK_005-25a>¶食文字之故也僕嘗聞
兄緒論大意以為必雜用王¶覇乃可以適時而濟務而
僕則多執泥古方戛戛乎¶如以舟而行諸陸然兄既以
<pb:KR4e0190_WYG_004-42a>
此自信而不疑僕亦以¶此自謬而不悔是以自承教以
來契分雖甚投而議論¶常至左右古人云去短集長此
僕之所以不可無¶藉於麻中之直而兄顧亦謂有取於
頑石焉其可也¶兄在湖藩清修之節剸繁之才自與時
流迥别雖然¶亦願兄毋見化城而遽住耳今奉去讀書
記乙集一¶部僕意欲以此廣兄不知兄肯降心而觀焉
否也僕¶竊謂三代人才皆從心性上磨錬故其經綸㕘
贊之<md:KR4e0190_SBCK_005-25b>¶業不出户庭而得之後世反躬之學不傳而其人
<pb:KR4e0190_WYG_004-42b>
所¶以經綸於世者率亦疎鹵求其繋國之輕重如孔明¶
李泌陸贄之徒則其於道雖未醇而本其天資之所¶暗
合亦往往開誠而不欺恬澹而少欲其經綸雖未¶必盡
出於道而竭其才之所及亦往往淵源而有本¶濶大而
無漏固不可謂其無人焉而非謭謭然功名¶自喜者可
以跂而望也蘇子有言士之不以天下之¶重自任者久
矣兄其有意乎僕居閒無事欲得國朝諸¶名臣奏議讀
之且以尚論其人與其所以經綸於世¶者何如顧僻處
<pb:KR4e0190_WYG_004-43a>
山居苦不能多致煩兄為我留意至<md:KR4e0190_SBCK_005-26a>¶於北宋以前諸儒
解經之書多散軼不存亦煩兄¶試博求之菽園雜記諸
書兄向欲録一副本見與亦¶願兄毋忘之也若夫詩詞
之學則僕自知力之決不¶足以進此向已告疲於兄矣
兄毋更以此望我竢他¶日有持后岡先生集示我者我
當望洋而嘆或尾後¶作一二句䟦語是則可耳兄許我
以暮年買田同住¶之説如何如何諺云癡人前不得説
夢吾已執此作¶左劵矣幸兄毋使我為癡人也失兄於
<pb:KR4e0190_WYG_004-43b>
東隅得兄於¶桑榆竊以為快草草白¶
　　　答屠漸山諭德<md:KR4e0190_SBCK_005-26b>¶書
自聞兄有疾時以為懐夏間富生于德來學毎因富¶生
問起居則知既已勿藥矣甚慰甚慰浮屠家稱缺¶陷世
界故物忌于盈吾兄之才于其所享可謂完矣¶乗除消
息天行則然吾兄之疾豈造物者將以是少¶損虧焉而
大受于其後也乎兄平生意氣甚髙聰明¶甚慧夫高者
不可柔而雌也慧者不可藏而晦也兄¶罹此疾疢則寂
<pb:KR4e0190_WYG_004-44a>
寞枯淡之中静思黙視種種之世界種¶種之伎功無可
恃以不朽者必將于幻身之外别求所謂¶本來面目者
而從事焉則兄之學將日以精而其所¶得於病者不既
多乎此僕始為兄憂而竟為兄賀也<md:KR4e0190_SBCK_005-27a>¶故曰惟其病病是
以不病兄勿以為濶論如何弟年¶來奔走荆溪今歲始
買小庄去縣十四五里妻子始¶有定居衣食稍能自給
一身幸為天地間一閒人矣¶藥餌之暇亦欲講習故業
冀少有得焉以畢宿志而¶海内知交皆散在四方昔人
<pb:KR4e0190_WYG_004-44b>
取多聞而恨于獨學之¶難毎以為嘆而知交如兄者則
尤往來于懐也向嘗¶託南江道此意而兄不能來僕又
不能往奈何今蹉¶跎又經歲矣後復如何使來承委令
兄祠堂文字縁¶僕素病羸自鄉居以來欲節省言語文
字以完心氣¶故凡親知之託一切謝免而吾兄數百里
相命似不<md:KR4e0190_SBCK_005-27b>¶宜以此為解然復自念平生未獲請見于九
峰先生¶既無以測知精神意向所在而欲為之叙論若
深言¶之則近于諛墓之嫌淺言之則不足以發潛德而
<pb:KR4e0190_WYG_004-45a>
違¶于銘以稱美之義以不滿于愛弟孝子之心是懼欲
辭¶去則又重以違長者之命而不敢也又復自念兄之¶
所不逺數百里而託於不文之辭者葢以迂戅之人¶不
能為諛其言或可以信于後來者耳今以平生未¶嘗請
見而深言淺言兩無所措乃嚅囁而為之言是¶無以自
信乎其心而又何以信乎其人非兄所以¶相託之意也
是以敢直布腹心而辭于將命者且其人之<md:KR4e0190_SBCK_005-28a>¶相知而言
之足以信者則既有東郭少湖在矣幸兄¶亮之
<pb:KR4e0190_WYG_004-45b>
　　　與吕通竹嶼書
執事佐郡六年清苦直方之節衆共知之而山人之¶知
執事獨深執事亦謂山人臭味之相同也日夕所以拳
拳于山人者亦深且厚今執事行有日矣山人非仁人
也不能贈執事以言山人貧也不能贈執事以財而繾
綣之情不能自已聊具鹿靴一雙奉將别意靴者履也
易¶不云乎素履之往獨行願也伏望執事率其素¶履獨
行所願不以夷險二其心不以終始渝其度用于世則
<pb:KR4e0190_WYG_004-46a>
為羔羊素絲之風不用于世則勵蔬食飲水之志履道
坦坦為天地間一完人此其所得較之壊名毁節以苟
一時之富貴者雖在卿相知執事必不以彼易此矣山
人敢以致愛助之意
　　　與金令攝山書
金入於大冶數經火力愈鍜錬則愈精純而授新馬於
舊牧之圉試其熟技則人與馬益相習雖然其雜金固
有一火焉則耗者矣其牧馬如東野之御固有始則善
<pb:KR4e0190_WYG_004-46b>
而久則馬逸焉者矣攝山之凜坎於世也是金之數經
於火也其再令於章丘也是再牧馬也吾見攝山之愈
進於精純而章丘之民與攝山益相習也雖然不可以
不兢兢也使久而益精也而無耗焉久而益相習也而
無逸焉而後知攝山之果為良金與良牧也近得李中
麓書言章丘凋敝甚須得良吏拊循極有望於攝山僕
以為在攝山舉定海之故事行之益加之意而已至於
馬因地異性人因地異習銜勒有緩急飼秣有燥濕不
<pb:KR4e0190_WYG_004-47a>
窮其力不失其性則在善牧者虚心而調劑之僕又何
言哉
　　　與吳令峻伯書
前使者冐進瞽言自分必且見絶於吾友矣適㑹陳户
曹道及吾友欲相顧是吾友舊愛之深不遽以瞽言為
辠也即令人往候使節於白氏則已行矣悵惘竊惟論
治者先體故按督之體異乎州縣風憲之職異乎拊循
而州縣之所以拊循其民惟其平易豈弟大小畢輸其
<pb:KR4e0190_WYG_004-47b>
情使民之入公門者如入乎其家見守令者如見其父
母是之為貴耳使民見威而不見德敢怨而不敢言則
雖一時或能收整頓撡切之效而其所斲喪者多矣書
云髙明柔克可省也向孫文卿在江隂嘗過僕僕問之
曰兄素講學學問不是空談即如大¶¶學論平天下<md:KR4e0190_SBCK_005-28b>¶如保
赤子¶¶此便是真心便是明明德兄試自省百姓到面前
時可與自家兒子一般文卿應曰此意却似有之僕當
時不以為然曰兄得無太容易説了久之詢其所以蒞
<pb:KR4e0190_WYG_004-48a>
民果無甚愧乎其言僕是以心慕而敬焉文卿方於事
上而圓於撫下¶是以雖¶或惡而謗之而不勝其愛而譽
之者之多也眼中亦曽見一人為江隂¶使百姓膝行而
前俯伏戰慄不敢仰視此輩者¶何足多哉吾友清才雅
志僕何用喋喋若此但柔克之説為髙明者發耳傳曰
善人受盡言僕素以豪傑望吾友豈獨善人已也相念
甚勤未知使節何時更入郡耳懸懸素不遣人持書入
府縣中今特遣此以謝兩次不得相見之故且恃吾友
<pb:KR4e0190_WYG_004-48b>
之知我也有持賤名到貴治者必¶偽¶無疑預言<md:KR4e0190_SBCK_005-29b>¶之¶
　　　與二弟書¶
行者居者形跡各别然理道無二致也日用工夫無<md:KR4e0190_SBCK_005-30a>¶二
致也汝兄在山中若不能謝遣世縁澄徹此心或¶止游
玩山水笑傲度日是以有限日力作却無益縻¶廢即與
在家何異汝在家若能忍節嗜慾痛割俗情¶振起十數
年懶散氣習將精神歸併一路使讀書務¶為心得則與
山中何異艱哉艱哉各各努力居常¶只見人過不見已
<pb:KR4e0190_WYG_004-49a>
過此學者切骨病痛亦學者公共¶病痛此後讀書做人
須苦切㸃檢自家病痛葢所惡¶于人許多病痛若真知
反身則色色有之也¶
　　　與田柜山提學¶書
約之過敝邑寄到手書嘉惠多謝雅意僕自送約之至
姑蘇觸暑積勞遂爾發瘧迄今伏枕未及能强起也病
歸以來生平交遊一時雨散空山獨坐毎毎念之令人
無以為懐此豈惟握手殷勤日夕之懽不能解之于心
<pb:KR4e0190_WYG_004-49b>
而獨學無友則昔人所以深病于孤陋也奈何近㑹約
之稍能道吾兄所新得慰甚約之又言吾兄以好畫之
故至欲手自摹搨則<md:KR4e0190_SBCK_005-30b>¶僕之迂滯所不能解者然吾兄專
凝純静¶¶¶¶豈謂¶沉溺於此或者居閒無事游息之時聊以
此為戲耳僕竊謂游藝之與玩物適情之與喪志差别
只在毫芒間如六藝皆古人養性而理心自此便可上
達天德今人學射學書學數則不過武人之麤材與胥
史之末技是以戴記分為德藝上下之説而子夏亦譏
<pb:KR4e0190_WYG_004-50a>
其不能致逺况又不在六藝之科者乎且古之善畫不
過如鄭䖍王維輩何足學也况學之終身有竟不能似
其一水一石者乎陳履常之詩曰晩知書畫真有益却
悔歲月來無多僕常誦而笑之以為履¶常知書畫之有
益而為益有甚于書畫者履常不知¶也履常自悔其歲
月之不足以給書畫而書畫祗足¶以縻費歲月者履常
不知也<md:KR4e0190_SBCK_005-31a>¶吾輩年已長大雖¶籠聚<md:KR4e0190_SBCK_005-32a>¶精神早夜矻矻從事于¶
聖賢之後尚懼枉却此生則雖<md:KR4e0190_SBCK_005-32b>¶詩文與記誦便<md:KR4e0190_SBCK_005-33a>¶可<md:KR4e0190_SBCK_005-36a>¶一切
<pb:KR4e0190_WYG_004-50b>
罷去况更有贅日剰力¶為此<md:KR4e0190_SBCK_005-36b>¶䑛筆和墨之事乎然僕聞
之畫家之説亦不以䑛筆和墨者之為工而必解衣盤
薄為之上乃知畫家不貴能畫正在能不畫耳若此者
所以凝神而不分其志也兄之畫品能通乎此則僕之
所不敢知而所以諷兄者無乃為土苴末論乎幸兄一
笑而擲之可也僕自别後携家至陽羡謝去世事牽纏
時時閉門黙坐始知平日没于多岐蕩精揺神之過必
讀邵子勞多未有收功處踏盡人間閒路岐之語則憮
<pb:KR4e0190_WYG_004-51a>
然大悔者久之是以奕棊賦詩博聞强記皆昔所甚好
或終歲不對局或終月而不成一韻或數旬不展巻雖
或為人所强與自强為之亦竟如嚼蠟了然絶無滋味
也觀尊巻所書數作¶則荒落疎懶之態¶可盡見之¶僕之
為此其志亦欲發憤刋落收<md:KR4e0190_SBCK_005-37b>¶功<md:KR4e0190_SBCK_005-38a>¶一原而力又不能逮也
惟兄¶有以教之
　　　¶¶與陳<md:KR4e0190_SBCK_005-39a>¶兩湖主事書¶
兄自少才名已滿海内六家九流之書幾乎無所¶不誦
<pb:KR4e0190_WYG_004-51b>
莊騷太史之文亦無所不摹畫而操縱之矣即¶使海内
竒才偉士欲傲兄以所不知而亦不能也况¶如僕者才
至駑下曩在京師毎同平凉趙景仁過兄<md:KR4e0190_SBCK_005-39b>¶論文久之兄
慨然曰二子之言是也遂欲盡棄其舊¶學而更張之然
當時猶謂兄之急於奬善而以口語¶相推云云已而視
兄之文則果脱然盡變於舊矣夫¶文人相笑在古則然
景仁於兄未知何如也至於僕¶之讀書則豈能若兄之
博而其為文也亦安敢望如¶兄之古哉然兄不憚降心
<pb:KR4e0190_WYG_004-52a>
屈已而從之推兄是心也¶設使不徒用之於文而用之
反躬為己之間即古人¶所謂勇徹臯比一變至道者在
兄亦何讓乎僕未始¶不嘆兄之髙明不可及而亦毎毎
惜兄有可以一變¶至道之資力而僅用之於文也雖然
此亦未有人焉以<md:KR4e0190_SBCK_005-40a>¶反躬為己之説而謦欬於吾兄之側
耳設使有人焉¶以反躬為己之説而謦欬於吾兄之側
如吾二子者之¶論文又安知兄之降心而從而翻然變
於其¶舊也之不為太速乎則又未始不自罪吾二子者
<pb:KR4e0190_WYG_004-52b>
不能¶為古人反躬為己之説以告兄而徒以文士雕蟲
篆¶刻之論投兄之好也兄今之所謂狂也而豁豁磊¶磊
率情而言率情而貌言也寧觸乎人而不肯違乎¶心貌
也寧野於文而不色乎莊其直以肆則亦古之¶所謂狂
也是兄有可以一變至道之力而又有狂¶以進道之資
也兄其能無意乎然兄之意必曰吾平<md:KR4e0190_SBCK_005-40b>¶生好適吾性而
已矣吾不能為拘儒迂儒苦身縳體¶如尸如齋言貌如
土木人不得動搖云爾夫古之所¶謂儒者豈盡律以苦
<pb:KR4e0190_WYG_004-53a>
身縳體如尸如齋言貌如土木¶人不得動搖而後可謂
之為學也哉天機儘是圓活¶性地儘是灑落顧人情樂
率易而苦拘束然人知¶恣睢者之為率易矣而不知見
天機者之尤為率易¶也人知任情佚宕之為無拘束矣
而不知造性地者¶之尤為無拘束也人之病兄亦或以
其樂率易而苦拘¶束而僕則以為惟恐兄之不樂率易
不苦拘束也如¶使果樂率易苦拘束也則必真求率易
與無拘束之<md:KR4e0190_SBCK_005-41a>¶所在矣真求夫率易與無拘束之所在也
<pb:KR4e0190_WYG_004-53b>
則舍天機性¶地將何所求哉故人欲之為苦海而循理
之為坦蕩使兄不以僕言為迂也願繼此而更進¶其説
也僕自少亦頗不忍自埋没侵尋四十更無長¶進惟近
來山中閒居體驗此心於日用間覺意味比¶舊來頗深
長耳以應酬之故亦時不免於為文毎一¶抽思了了如
見古人為文之意乃知千古作家别自¶有正法眼藏在
葢其首尾節奏天然之度自不可差¶而得意於筆墨蹊
徑之外則惟神解者而後可以語¶此近時文人説班説
<pb:KR4e0190_WYG_004-54a>
馬多是寢語耳莊定¶山之論文曰得乎心應乎手若輪
扁之斲輪不疾不<md:KR4e0190_SBCK_005-41b>¶徐若伯樂之相馬非牡非牝庶足以
形容其妙乎顧¶自以精神短少不欲更弊之于此故不
能窮其妙也¶何時得與吾兄一面談之
　　　寄¶¶¶¶黄士尚¶遼東書
弟也奉職無狀幸䝉寛恩得歸田里不然則從兄於¶遼
海之濵亦所願也易之蹇不云乎君子以反身修<md:KR4e0190_SBCK_005-42a>¶德夫
身何待蹇而後反德何待蹇而後修葢寂寥枯¶淡之中
<pb:KR4e0190_WYG_004-54b>
其所助於道心者為多也自儒者不知反身¶之義其高
者則激昻於文章氣節之域而其下者則¶遂沉酣濡首
於蟻羶鼠腐之間如兄之志氣固已塵¶垢一世而與古
之志士為徒矣不知近來反身之學¶得之于蹇者何如
幸以教我張舜舉言兄自戍遼以¶來作詩幾四五本兄
何以致多如此豈將是自鳴¶其習坎心亨之樂耶或者
窮愁羇旅之思無聊而姑¶託以自遣耶抑以寫其江湖
之憂而致其去國繾綣¶不忘之愛如古離騷之作耶其
<pb:KR4e0190_WYG_004-55a>
無自擬於鐃歌鼔<md:KR4e0190_SBCK_005-42b>¶吹遼東都䕶之曲而與塞垣横槊之
士同其慷慨而¶謳吟耶不然則枝葉無用之辭其足以
溺心而愒日¶也久矣兄何取焉日課一詩不如日玩一
爻一卦日¶玩一爻一卦不如黙而成之此之謂反身而
又奚取¶於枝葉無用之詞耶弟近來深覺往時意氣用
事脚¶根不實之病方欲洗滌心源從獨知處著工夫待
其¶久而有得則思與鄉里後進有志之士共講明焉一¶
洗其蟻羶䑕腐争勢競利之陋而還其青天白日不¶欲
<pb:KR4e0190_WYG_004-55b>
不為之初心此鄙人之所不自量而竊有冀焉者¶也天
子仁聖在宥天下兄豈久於海濵哉弟獨學無<md:KR4e0190_SBCK_005-43a>¶朋將藉
兄為助日日望之近來應酬文字毎不敢作¶而年嫂誌
文則不敢辭葢以昭¶天子之寛仁而發海外孤臣心事
之一二焉非特為¶應酬故也嘉幣謹辭果酒則拜賜矣
廣寧有賀黄門¶醫閭先生者忠信髙節之士也其風尚
在否兄試詢¶之土人亦可為旅中蓄德之一助也¶
　　　答皇甫柏泉郎中書
<pb:KR4e0190_WYG_004-56a>
前得方山書知與兄日相切磨¶必多有妙論恨不能往
㕘其間而與聞之也僕之不獲奉教於兄而索居也其
亦久矣僕之懶病而廢學也其亦久矣藝苑之¶門久已
掃迹雖或意到處作一兩詩及世縁不得已作一兩篇
應酬文字率鄙陋無一足觀者其為詩也率意信口不
調不格大率似以寒山擊壤為宗而欲摹効之而又不
能摹効之然者其於文也大率¶所<md:KR4e0190_SBCK_005-43b>¶謂宋頭巾¶氣習求¶¶¶¶¶一
秦字漢語了不可得凡此皆不為好古之士所喜而亦
<pb:KR4e0190_WYG_004-56b>
自笑其迂拙而無成也追思向日請教於兄詩必唐文
必秦與漢云云者則已茫然如隔世事亦自不省其為
何語矣所以久而不能請教於兄者正以村俗匠人不
敢呈技於輪扁之前也今既與兄開口説破容繕寫一
兩篇奉以為笑耳蔡白石今之名家也僕向來頗不謂
然¶近得其詩讀之則已洗盡鉛華獨存本質幽𤣥雅澹
一變而得古作者之精僕雖非知音亦三嘆不能自已
竊謂此兄當與吾兄並驅辭場<md:KR4e0190_SBCK_005-47a>¶矣雖然以兄之髙明磊
<pb:KR4e0190_WYG_004-57a>
磊若以一生之精力盡之於此即盡得古人之精微猶
或不免乎以珠彈雀之喻向曽寓一書於蔡兄不知蔡
兄曾與兄泛論及之否又不知方山之所謂與兄日相
切磨者抑亦止於¶藝文之間而已也抑¶¶¶亦不止<md:KR4e0190_SBCK_005-47b>¶於藝文
之¶¶¶¶間而已也更¶¶願聞之來教¶道未就損學不加益之説
雖兄之謙亦足以知兄苦心也學之<md:KR4e0190_SBCK_005-48a>¶不加<md:KR4e0190_SBCK_005-48b>¶益也正坐不
能損耳¶¶¶更願聞所以<md:KR4e0190_SBCK_005-49a>¶望之之説¶也<md:KR4e0190_SBCK_006-13b>¶　　　與蔡子木郎中¶書
<pb:KR4e0190_WYG_004-57b>
往年辱兄知愛謂可與共進於文藝之門今忽忽齒¶髪
漸衰兀然成一秃翁向來伎倆剥落且盡雖誦人¶詩句
亦如羅刹國人驟聞中華語音駭不省其何説¶况能自
有所著以自見於世也朋友間往往言及兄<md:KR4e0190_SBCK_006-14a>¶之垂意於
僕豈特以故人之故耶抑亦謂其可與進¶於文藝之門
耶豈知僕之衰颯剥落至此哉雖然¶以兄愛我之意其
知我之衰颯剥落至此也豈不¶為僕惜之以僕之愛兄
之意亦竊謂兄以聰明絶世¶之資而消磨剥裂於風雲
<pb:KR4e0190_WYG_004-58a>
月露蟲魚草木之間以景¶差唐勒曹植蕭統為聖人而
冀為其後此其輕重豈¶特隋侯之珠彈雀而已亦可惜
也曩與兄相聚時兄¶年最少而僕亦壯年今壯者衰則
少者亦壯矣由壯¶入衰能幾何時四十無聞則僕既自
蹈之矣自惜之¶矣倘兄以為宇宙内事與吾分内事盡
於風雲月露<md:KR4e0190_SBCK_006-14b>¶草木蟲魚之間則足矣不然則亦不可以
不深思君¶子進德脩業欲及時也兄苟不以僕言為戅
繼此尚¶有所請不然且閉口耳辱愛多談亮之
<pb:KR4e0190_WYG_004-58b>
　　　又¶
曩承答教深慰素懐且自笑僕之所知于兄者淺也¶僕
嘗謂學者非無痛癢之為貴而以真知痛癢為先¶知痛
則不能不䕶而藥之知癢則不能不爬而搔之¶今之學
者病在徧身麻木全然不痛不癢所以更不¶得力然知
痛癢若不是真知其更不可忍處亦是不¶知痛癢縱使
爬搔䕶藥亦悠悠不得力也來書云詞<md:KR4e0190_SBCK_006-15a>¶章為聰明之害
又云於苫土中覺得曩時醉夢流浪¶此是吾兄一口説
<pb:KR4e0190_WYG_004-59a>
著平生痛癢一些不自瞞一些不¶瞞人即此一些不自
瞞不瞞人處何等光明何等直¶截便是起凡入道真根
子也雖然昔人謂舊習如¶落葉既掃復積兄試觀之既
覺得曩時醉夢流浪之¶後四五年來種種世味種種酬
應種種思慮能盡不¶醉夢不流浪否抑時有醉夢流浪
處否醉夢流浪處¶當時便能覺得既覺便能撥轉得否
抑亦有恍惚¶不便覺得牽掣不便覺得牽掣不便撥轉
得否如把筆作詩時自¶覺淡然一無喜心否既有喜心
<pb:KR4e0190_WYG_004-59b>
其于好醜贊毁種種<md:KR4e0190_SBCK_006-15b>¶勝心能不藂然而動否覺有動處
便能銷化否抑亦¶有牽掣不便銷化否其不把筆為詩
時喜心勝心能¶不潛伏否不止作詩一節凡一切外馳
習心能銷化¶否不潛伏否細細照察細細洗滌一些不
得瞞過一¶些不得放過乃是真知痛癢既真知痛癢即
境界不¶論静閙工夫不論頓漸静閙一境界也頓漸一
工夫¶也兄以避北而就南舍頓而即漸為説夫閙處不
得¶力即静處未可謂之得力不究竟所謂頓亦安有所
<pb:KR4e0190_WYG_004-60a>
謂漸乎收攝精神併歸一路漸即是頓即此一路接¶續
不斷頓即是漸非二致也然吾兄討方便處用力<md:KR4e0190_SBCK_006-16a>¶亦未
嘗不是也既真用力則静閙漸不患其不一¶矣來書所
病世之君子以聖學之名習江左之實是¶非頓之為患
也正坐自瞞過自放過麻木不識痛癢¶耳來書所病英
氣血氣害事亦正坐不識痛癢耳弟之不肖年來痛癢
頗漸自知追尋病根大率苦¶血氣之為累血氣薫成習
氣不能自脱詩文之障亦¶時尚往來胸中第争分數重
<pb:KR4e0190_WYG_004-60b>
輕而已此不能以欺兄¶者自顧齒髪漸衰痛癢心切既
稍有知不敢不竭力¶爬搔䕶藥使此生甘為麻痺人也
來書提出小心兩¶字誠是學者對病靈藥但如前所説
細細照察細細¶洗滌使一些私見習氣不留下種子在
心裏便是小<md:KR4e0190_SBCK_006-16b>¶心矣小心非矜持把捉之謂也若以為矜
持把捉則¶便與鳶飛魚躍意思相妨矣江左諸人任情
恣肆不¶顧名檢謂之脱洒聖賢胸中一物不礙亦是脱
洒在¶辨之而已兄以為脱洒與小心相妨耶惟小心而
<pb:KR4e0190_WYG_004-61a>
後¶能洞見天理流行之實惟洞見天理流行之實而後¶
能脱洒非二致也弟之不肖正程子所謂墮在沉滯¶執
泥坑裏者自愧脱洒之未能也惟兄教之僕之所¶請教
于兄大要只是一言願兄時時無忘苫土中所¶見如何
如何¶
　　　答茅<md:KR4e0190_SBCK_006-18a>¶令<md:KR4e0190_SBCK_007-8a>¶鹿門書
來¶¶書論文一段甚善雖然秦中劎閣金陵吳㑹之論¶僕
意猶疑於吾兄之尚以眉髪相山川而未以精神¶相山
<pb:KR4e0190_WYG_004-61b>
川也若以眉髪相則謂劍閣之不如秦中而金¶陵吳㑹
之不如劎閣可也若以精神相則宇宙間靈¶秀清淑瓌
傑之氣固如秦中所不能盡而發之劎閣¶劎閣所不能
盡而發之金陵吳㑹金陵吳㑹亦不能¶盡而發之遐陋
僻絶之鄉至於舉天下之形勝亦不¶能盡而卒歸之於
造化者有之矣故曰有肉眼有法¶眼有道眼語山川者
於秦中劎閣金陵吳㑹苟未嘗<md:KR4e0190_SBCK_007-9a>¶探竒窮險一一歴過而
得其逶迤曲折之詳則猶未¶有得於肉眼也而况於法
<pb:KR4e0190_WYG_004-62a>
眼道眼者乎願兄且試從¶金陵吳㑹一一而涉歴之當
有無限妙處無限難處¶耳雖然懼兄且以我吳人而吳
語也¶
　　　與¶茅鹿門主事書
熟觀鹿門之文及鹿門與人論文之書門庭路徑與¶鄙
意殊有契合雖中間小小異同異日當自融釋不¶待喋
喋也至如鹿門所疑於我本是欲工文字之人¶而不語
人以求工文字者此則有説鹿門所見於我¶者殆故吾
<pb:KR4e0190_WYG_004-62b>
也而未嘗見夫槁形灰心之吾乎吾豈欺<md:KR4e0190_SBCK_007-9b>¶鹿門者哉其
不語人以求工文字者非謂一切抹摋¶以文字絶不足
為也葢謂學者先務有源委本末之¶别耳文莫猶人躬
行未得此一段公案姑不敢論只¶就文章家論之雖其
繩墨布置竒正轉摺自有專門¶師法至於中間一段精
神命脉骨髓則非洗滌心源獨¶立物表具今古隻眼者
不足以與此今有兩人其一¶人心地超然所謂具千古
隻眼人也即使未嘗操紙¶筆呻吟學為文章但直據胸
<pb:KR4e0190_WYG_004-63a>
臆信手寫出如寫家書¶雖或疎鹵然絶無煙火酸餡習
氣便是宇宙間一様¶絶好文字其一人猶然塵中人也
雖其顓顓學為文<md:KR4e0190_SBCK_007-10a>¶章其於所謂繩墨布置則盡是矣然
翻來覆去不過¶是幾句婆子舌頭話索其所謂真精神
與千古不¶可磨滅之見絶無有也則文雖工而不免為
下格此¶文章本色也即如以詩為喻陶彭澤未嘗較聲
律雕¶句文但信手寫出便是宇宙間第一様好詩何則
其¶本色髙也自有詩以來其較聲律雕句文用心最苦
<pb:KR4e0190_WYG_004-63b>
而立説最嚴者無如沈約苦却一生精力使人讀其¶詩
祗見其綑縳齷齪滿巻累牘竟不曾道出一兩句¶好話
何則本色卑也本色卑文不能工也而况非¶其本色者
哉且夫兩漢而下文之不如古者豈其所<md:KR4e0190_SBCK_007-10b>¶謂繩墨轉折
之精之不盡如哉秦漢以前儒家者有¶儒家本色至如
老莊家有老莊家本色縱横家有縱横¶家本色名家墨
家隂陽家皆有本色雖其為術也駁而¶莫不皆有一段
千古不可磨滅之見是以老家必不¶肯勦儒家之説縱
<pb:KR4e0190_WYG_004-64a>
横必不肯借墨家之談各自其本¶色而鳴之為言其所
言者其本色也是以精光注焉¶而其言遂不泯於世唐
宋而下文人莫不語性命談¶治道滿紙炫然一切自託
於儒家然非其涵養畜聚¶之素非真有一段千古不可
磨滅之見而影響勦説¶葢頭竊尾如貧人借富人之衣
庄農作大賈之飾極<md:KR4e0190_SBCK_007-11a>¶力裝做醜態盡露是以精光枵焉
而其言遂不久湮¶廢然則秦漢而上雖其老墨名法雜
家之説而猶傳¶今諸子之書是也唐宋而下雖其一切
<pb:KR4e0190_WYG_004-64b>
語性命談治¶道之説而亦絶不傳歐陽永叔所見唐四
庫書目百不¶存一焉者是也後之文人欲以立言為不
朽計者可¶以知所用心矣然則吾之不語人以求工文
字者乃¶其語人以求工文字者也鹿門其可以自信我
矣雖然¶吾槁形而灰心焉久矣而又敢與知文乎今復
縱言¶至此吾過矣吾過矣此後鹿門更見我之文其謂
我¶之求工於文者耶非求工於文者耶鹿門當自知我<md:KR4e0190_SBCK_007-11b>¶矣一笑鹿門東歸正欲待使節西上時得一面晤¶傾倒
<pb:KR4e0190_WYG_004-65a>
十年衷曲乃乗夜過此不已急乎僕三年積下¶二十餘
篇文字債許諾在前不可負約欲待秋冬間¶病體稍蘇
一切塗抹更不敢計較工拙只是了債此¶後便得燒却
毛頴碎却端溪兀然作一不識字人矣¶而鹿門之文方
將日進而與古人為徒未艾也異日¶吾倘得而觀之老
耄尚能識其用意處否耶并附一¶笑¶向承青萍之惠附
謝適病灸未愈草草
　　　與莫子良主事書
<pb:KR4e0190_WYG_004-65b>
日夕望吾子良之來得所寄書知㑹在閏月頗以為慰
富生逺來愧無以教之此生曩時讀書為文皆未嘗入
苦心但隨其資性之所近為之故其語意多淺弱而乏
精錬之思今稍稍示以闗鍵所在然渠性亦敏終當有
悟也至於為人少年謹愿吾甚愛之亦時時示以立志
必為古人之説不知竟能相信否耶幸為轉致意於令
岳先生千里之託不敢負也古人不讀非聖之書以致
精也僕之馳鶩於博雜也久矣近稍知向裏自悟溺心
<pb:KR4e0190_WYG_004-66a>
滅質之為病乃欲發憤而刋落之然亦自悔其歲月之
晩矣大率讀書以治經明理為先次則諸史可以備見
古人經綸之跡與自來成敗理亂之幾次則載諸世務
可以應世之用者此數者其根本枝葉相輳皆為有益
之書若但可以資<md:KR4e0190_SBCK_007-12a>¶文詞者則其為説固已末矣况好¶¶文
字¶與好詩亦正在胸中流出有見者與人自别正不資
藉此零星簿子也雖¶古之以詩文名家者其説亦不過
如此况識其大者乎曩見子良舟中所携書多非要𦂳
<pb:KR4e0190_WYG_004-66b>
竊以今之世清修自潔如子良篤志好學如子良而或
不免耗精力於無所用至於所最當留意者或且束閣
而不暇也以與子良知愛之深乃不敢不盡其愚俟面
晤時更有請也承嘉葛見惠客中適有一葛亦欲奉寄
投李報李得無為笑乎閏月凖望一來勿爽勿爽
　
　
　荆川集巻四

<pb:KR4e0190_WYG_005-1a>
欽定四庫全書
　荆川集巻五
　　　　　　　　　　　　明　唐順之　撰
　書
　　　答顧東橋少宰書
某竊聞昔人以名譽不聞歸過朋友者謂其實溢乎内
而譽不副之者耳非謂本無可以致譽而朋友為之賁
飾以私於其好也沈别駕至辱賜手書奉函驚愧竊不
<pb:KR4e0190_WYG_005-1b>
自知所以先容於左右者開函讀之乃知以陳王二友
之故明公過信而不疑耳是二友無乃私於其好故¶忘
其醜而飾成其所長明公亹亹好士故博取於朋友之
譽而不暇究乎其實也然在僕何敢當也僕自為諸生
時得明公之文而讀之雖不能窺其精意然竊嚮徃焉
及從㳺薦紳間又獲聞明公高誼傾海内而求士甚於
士之求公且不在古人之後則<md:KR4e0190_SBCK_007-12b>¶心益慕之然蓄之¶數年
而不敢通姓名於左右則亦有説夫玉工好玉則昆吾
<pb:KR4e0190_WYG_005-2a>
于闐之産非不欲盡而收之¶然有所不能收者碔砆耳
瓊瑰碔砆亦莫不欲自獻於玉人之前然而有所不敢
獻者自知其為碔砆耳僕迂戅無能人也過不自量嘗
從諸友人學為古¶文詩歌追琢刻鏤亦且數年然材既
不近又牽於¶多病遂不成而罷去及屏居山林<md:KR4e0190_SBCK_007-13a>¶自幸尚
有餘¶日将以㳺心六籍究聖賢之述作鑒古今之沿革
以¶進其識而淑諸身及牽於多病輙復罷去既¶¶¶無一成
則惟欲逃虛息影以從事於荘生所<md:KR4e0190_SBCK_007-13b>¶謂墮¶體黜聰以為<md:KR4e0190_SBCK_007-15b>¶
<pb:KR4e0190_WYG_005-2b>
世間一支離之人耕食鑿飲以畢此生而不敢有覬乎
其外盖所自量者審也又何敢以求知於左右也哉即
使朋友欲為僕文飾計亦無以過於僕之所自量者矣
不知二友之所以譽僕於明公者何語而明公又何從
而過信之也此僕之所自愧且懼而不敢當也伏惟明
公與世巻舒向也遵晦丘園時也於公一不以為損及
出而秉鈞軸時也於公一不以為喜然而海内之士方
公之退處則皆眷焉望其復用及其既用則皆望其秉
<pb:KR4e0190_WYG_005-3a>
鈞軸及公之秉鈞軸則皆欣然以喜何也僕竊觀聖人
繫易于否泰初爻皆有彚征之説焉至於泰之以隣否
之疇祉則皆繫之於四四者大臣之位近君而任重者
也近世之士愞熟獧巧之習日工而羔羊素絲之節或
衰矣而任重之人所指以為才且賢者又徃徃在彼而
不在此盖士習既然而示之以好惡者則又然何恠乎
靡靡一風也是以雖清明¶¶平泰之世而包羞匪人或不
勝參¶錯乎其間雖否泰之機未必繫此而士習隆汙則
<pb:KR4e0190_WYG_005-3b>
亦<md:KR4e0190_SBCK_007-17a>¶可知必有¶大人君子任當世之重以身範物離祉其
疇以長君子之道而黙消隂邪彚征之氣此海内所以
致望於明公而非明公不能副海内之望也則如僕僻¶
處山林亦将拭目以觀盛徳不徒為¶¶¶¶¶¶¶知己之私感而已
迂踈病<md:KR4e0190_SBCK_007-17b>¶廢之人本不宜開口及¶¶¶¶¶世事<md:KR4e0190_SBCK_007-18a>¶縱言至此恃<md:KR4e0190_SBCK_007-19b>¶明公
之¶¶知也<md:KR4e0190_SBCK_008-5b>¶惶恐惶恐前辱雄文垂示此明公<md:KR4e0190_SBCK_008-6a>¶所以誘誨僕
者至深也謹拜¶¶¶教<md:KR4e0190_SBCK_008-9b>¶草草作載酒亭¶一詩¶¶用致嚮徃之懐<md:KR4e0190_SBCK_008-10b>¶更希<md:KR4e0190_SBCK_008-11b>¶教之
<pb:KR4e0190_WYG_005-4a>
　　　答<md:KR4e0190_SBCK_009-8b>¶李中谿御史<md:KR4e0190_SBCK_009-9a>¶書
兄之使閩也一年矣辱以書下問者且數四矣而僕無¶
一言之獻豈惟素性迂戅自度不能然亦以兄之才¶力
自足辦此耳既又自惟以為兄之才力固不待人¶然屢
問而屢無一言焉是亦不免有負相知乃輾轉¶思之竟
無所得惟有一事可以少效愚悃而塞下問之¶勤者則
言之適在此時然亦自度非迂則戅也惟兄¶亮之而已
且夫撫按之權舉劾最重百官之所以勸¶懲公道之所
<pb:KR4e0190_WYG_005-4b>
以開塞其繫於撫按舉劾亦最重然而¶今世所謂舉劾
者僕竊異焉僕嘗備員郎署矣嘗得¶日聞邸報矣或曰
今日某巡撫舉劾奏至矣僕不問<md:KR4e0190_SBCK_009-9b>¶而知之矣或曰今日
某巡按舉劾奏至矣僕不問而¶知之矣何也其所舉者
可不問而知其必藩臬方面¶大官也其所劾者可不問
而知其必通判縣丞小官¶也其所舉者可不問而知其
必牽朋聮伍不數十人¶不止也其所劾者可不問而知
其必寂乎寥乎纔三¶兩人也如此則是賢者盡大官而
<pb:KR4e0190_WYG_005-5a>
不賢者盡小官也¶則是賢者甚多而不賢者甚少也夫
使賢者盡大官¶又使賢者甚多而不賢者甚少則宜其
政平而訟理¶苞苴不行於上怨毒不結於下天下可以
卧而帖帖¶矣而顧不能然則是大官不能盡賢與賢者
不必甚<md:KR4e0190_SBCK_009-10a>¶多而不賢者不必甚少也大官不必盡賢而賢
者不¶必甚多不賢者不必甚少則彼舉大而劾小者無
乃¶大官則足以樹恩而小官無傷於任怨也歟又無乃¶
勢弱者易凌而根固者難㧞也歟而其所舉所劾之¶多
<pb:KR4e0190_WYG_005-5b>
與少又無乃厚市恩而薄引怨也歟如此則人心¶奚而
得勸懲公道奚而得不塞也雖然固亦有藩臬¶方面大
官而不舉或反見劾者矣嘗駭而問其人焉¶則是非能
劾藩臬方面大官也亦非其人之果不賢¶也或負氣倔
强不善曲媚者也不然則受人指嗾為¶之快忿者也亦
有通判縣丞小官而不劾或反見舉<md:KR4e0190_SBCK_009-10b>¶者矣嘗駭而問其
人焉則非能舉通判縣丞小官也¶亦非其人之果賢也
或多援善鑚最有力者也不然¶則其親與故也如此則
<pb:KR4e0190_WYG_005-6a>
所劾者縱非小官則必負氣¶倔强與為人快忿者也所
舉者縱非大官則必多援¶善鑚與親且故也然則人心
又奚而得勸懲公道又¶奚而得不塞也由此言之為撫
按者固不得以能舉¶人能劾人為榮而必以舉劾之不
稱為可懼矣今兄之¶所屬其為方面大官者誰乎其為
州縣小官者誰¶¶乎僕固不知也賢者多乎少乎不賢<md:KR4e0190_SBCK_009-11a>¶者
多乎少乎僕固不知也而為是多口者亦據素所¶疑於
人人者言之耳然以兄之志剛而識明秉正而¶嫉邪固
<pb:KR4e0190_WYG_005-6b>
必不同於人人矣必能示勸懲而彰公道矣¶又何藉於
僕之言乎然僕之為是言於兄亦非欲兄¶之不舉大官
不劾小官也非欲兄之所舉必少而所¶劾必多也大官
果賢矣或矯而不舉亦私也賢者果¶多矣或避收恩之
名而欲矯之以少舉不賢果少矣¶或沽澄清之譽而欲
矯之以多劾者亦私也雖然&KR0034;¶以為莫如精舉而慎劾
則劾者固少而舉者固不得¶多矣或曰舉劾皆少則是
善有隱而不章惡有㣲而<md:KR4e0190_SBCK_009-11b>¶不屏也是不然矣夫天下中
<pb:KR4e0190_WYG_005-7a>
人多而其最賢與最不賢者¶少矣舉劾所以出於常格
以待最賢與最不賢之人耳¶若夫小善小惡則固有考
語矣又何慮善有不章而¶惡有不屛也故僕以為莫如
精舉而慎劾兄意何如¶一言之獻如是而已惟兄亮之¶
劉實夫已葬否葬時已有銘否如未有銘吾軰雖不文
然以交㳺相知之故亦當强力為之兄北上時可問其
家取一行状携来何如種種𠂻曲不能多談惟俟面既
　　　與周中丞論項守¶書
<pb:KR4e0190_WYG_005-7b>
數辱惠書教督以所不及深感知愛無量僕自去嵗¶移
家至陽羡與世益踈濶此昔人所謂懶與病相¶成雖僅
守固陋不敢墜失至於讀書窮理冀有新得¶則甚不能
也其何以仰副明公教督之勤耶知愧知<md:KR4e0190_SBCK_009-12a>¶愧兹啓僕友
人有項喬者其人温雅純實雖自處若¶謙退而其志常
欲為古人雖其貌樸野而其中實耿¶耿然雖多卧疾若
不任事而實蹇蹇奉職不肯一日尸¶乎其官僕於交㳺
中知之最深而資其切磋之益亦¶最久矣又自羅翁當
<pb:KR4e0190_WYG_005-8a>
國為縉紳所輻輳而永嘉之人¶根株附麗攫美官鼔聲
勢者尤衆喬與羅翁又有葭¶莩之親乃獨泊然自守不
亂於羣甘心隱約不覬非¶望然此士人居身之常不足
以稱喬而喬之不苟大¶率可見也此不惟如僕軰與之
素交㳺者能知喬而¶士夫亦多知喬者夫以僕素辱明
公之知則固可<md:KR4e0190_SBCK_009-12b>¶以薦人而不為僣以僕知喬之深則固
可以薦之於明¶公而不為黨自喬在屬下二三年間僕
不敢以一字¶稱喬於左右者豈僕過避嫌疑使喬之名
<pb:KR4e0190_WYG_005-8b>
譽不通於¶上而歸朋友之過於僕耶竊以為明公精鑑
近世希¶有又素以汲引人材為心而喬之為人必能在
處有¶所樹立則明公自将知喬而喬自足以受知於明
公¶又何藉乎僕為人媒也昨得邸報見明公薦三郡守¶
獨不及喬則始憮然異之既而思之何僕所料之¶不中
耶豈喬之失其故歩耶或喬之㢘靖宜於郎署¶而不宜
於郡守耶抑僕秪見喬前日之善而明公秪<md:KR4e0190_SBCK_009-13a>¶見喬今日
之未善耶不然則或有間之者耶不然則¶以明公精鑑
<pb:KR4e0190_WYG_005-9a>
照物無遺而喬也日夕在左右而獨不¶得借餘光焉豈
其命耶夫人情翻覆不常旬日異態¶固有匿情為善而
後或敗露者矣亦有始雖强於為¶善而後不免改節者
矣僕又何敢以四五年前所見¶過信故人耶雖然喬悃
愊可信人也以喬之素能蹇¶蹇奉職則其為郡守不肯
闒茸或可知也以喬之素¶不肯奔競以覬非望則其在
郡不肯自汙或可知也又未敢以¶過疑故人也雖然僕
所取信者明公之鑑也明公之¶黜喬而不舉必有説也
<pb:KR4e0190_WYG_005-9b>
則是喬固可信者少而可疑<md:KR4e0190_SBCK_009-13b>¶者多耶果飾於前而壊於
後耶不然何為其見黜於¶明公也耶明公非不憐材則
是喬果敗露與改節也¶僕之心不能觧也使喬之賢而
偶未見知於明公則¶僕固不敢黙矣使喬果不賢以自
取戾焉亦宜一請¶教於明公而與之絶可也是以不量
狂妄而有是説¶焉伏惟亮而恕之幸甚¶
　　　答江五坡提學書
海内交㳺如兄者幾人而交㳺中能重意氣不輕然諾
<pb:KR4e0190_WYG_005-10a>
如兄者又幾人與兄一别至今幾時中間問訊能相通
者有幾眷言思之可為悵恨李中谿使来辱手書惓惓
殊自慰幸又辱寄到十三經註䟽此大惠也僕於此書
去嵗在山中偶甞讀之而於三禮者讀之頗詳竊以為
王鄭諸儒雖未能深究乎先王之精藴至於形聲器度
之間比較同異參量今古其功最多學者欲因筌蹄以
求魚兎則此書不可不觀惜其舊板譌謬既多糢糊又
甚故雖素好學者或倦於觀焉兄之刻此學者可謂幸
<pb:KR4e0190_WYG_005-10b>
矣而僕山野之人顧先得之不尢為幸歟中谿又欲刻
杜佑通典恐此亦須刻也兄可賛之伏惟兄之蒞閩且
三年矣八閩之士固已丕然向風矣而兄猶以人材風
俗轉移變化之故未得其端為言者此足以知兄之志
也夫今之為提學者苟博識善文及程較諸士文字之
精與否而一無所失則已赫然足以收士心取髙譽矣
至於人材風俗轉移變化則提學不以是自責而人亦不以
是責之也兄獨慨然有意乎此固不以世人所趨尚與
<pb:KR4e0190_WYG_005-11a>
兄素所精詣者為可滿而必以不如古之善作人者為
可歉歟古之道推其自治者以教人故徳修而教以尊
教而後知困知困而後能自反故因其教人也而徳益
修所謂教學相半也人之性行牽柔闇伏者多而果决
雄毅者固少矣得其果决雄毅而能必為剛善且為剛
中者又加少耳故臯陶之論九徳曰剛而塞强而義而
箕子曰高明柔克兄固雄毅果决者剛者强者高明者
也持之以動心忍性之力致之以收歛凝静之實克之
<pb:KR4e0190_WYG_005-11b>
以柔飬之以中使剛者必塞而不近於露强者必義而
不過乎激積之也厚而蓄之也宻則兄之所以自進與
其所以教人至於人材風俗轉移變化恐無以易此矣
然此在兄之材力亦何難也嗟乎士之蕩于紛華競于
馳騖而不歸其根也久矣閩固多文少實之域也非兄
孰能振之而欲振之豈在聲色文字之間哉固有道矣
若其次則莫切於風厲學官僕竊謂今之提學¶以一人
督率六七郡之士即使如古之善作人者則善矣雖然
<pb:KR4e0190_WYG_005-12a>
其勢固亦不能人人而董之與日日而礲之也不能人
人而董之與日日而礲之則其所被者淺矣古之教者
自萬二千五百家為郷郷有師而至於五家為比比有
師豈特教二千五百家者則賢哉彼其教五家者亦盡
賢人也即使今之提學如古之善作人者亦不過六七
郡共得一良師耳為此六七郡得一良師孰與為此六
七郡得百十良師故為提學者莫急于風厲學官今學
官𤨏尾自卑嗜利無耻人人相師靡然一風雖有一二
<pb:KR4e0190_WYG_005-12b>
材俊之士出乎其間猶懼其隨而偃也誠欲有以風厲
之又恐非一提學之官與四三年之間所得為耳然以
兄之材必能有以處此竊願聞教焉曩與王道思書亦
甞及於提學之説大抵不出所以請教於兄者矣僕今
嵗携家至荆溪此中山水清絶頗能恱人在病夫尢宜
也邇来儘善飯羸弱之軀可以自支惟學不加進殊愧
知已然於動心忍性收歛凝静此僕之所請教吾兄者
亦不敢自棄也更願兄時督教之所示讀書太苦蕩揺
<pb:KR4e0190_WYG_005-13a>
精魂之說此兄之甚愛我敢不拜教尊作儒學記文最
古雅然此自兄素所精詣不俟賛也山中亦有一二拙
言更容繕冩求教
　　　答廖東雩提學書
僕於吾兄雖相晤之日頗淺而相知之誼甚深兄之於
僕則亦然也兩辱書惠深為空谷之慰又辱兩示髙文
讀之喜躍夫京師都㑹也綴文之士比肩僕曩皆獲與
之交而皆獲見其文焉然僕之所最傾意者乃獨在兄
<pb:KR4e0190_WYG_005-13b>
則數與傅少巖言之以為東雩之文氣骨甚勝<md:KR4e0190_SBCK_009-14a>¶無一㸃
纎靡愞散之態後来可冀於作者東雩而已春間讀兄
所為文視京師所見則加勝焉近復得讀兄所為文視
春時所見又益加勝焉駸駸乎作者之堂矣頗自謂曩
之所知於兄者之不妄也雖然文與道非二也更願兄
完飬神明以深其本原浸涵六經之言以博其旨趣而
後發之則兄之文益加勝矣兄志潔而識偉行方而氣
和僕固一見而知兄之為任道之器矣嗟乎古聖賢之
<pb:KR4e0190_WYG_005-14a>
道其不講於世久矣聲利之燄薫塞宇宙日夜馳騖寡
㢘而鮮耻儒生習見以為當然其有以講學為事者又
或崇意見而乖實際競口耳而寡心得聼其言則美而
考其實亦無以甚異於所習見以為當然者自非精一
自信卓然不惑流俗之士則未可以冀於斯者也僕竊
有望於兄軰矣山西古帝王之都其人有茅茨土階之
風而叚干木卜子夏居西河其人化之凛然有節概今
不知其遺俗視古所稱何如而王文中與近代薛敬軒
<pb:KR4e0190_WYG_005-14b>
亦出於河汾之間豈其俗固有近古者耶吾兄以身任
作人之責兄之所以淑諸其身即其所以淑諸其人者
也篤志力行極深研幾求古人之真血脉¶絡以淑諸身
以淑諸其人因其近古之俗而登之於道此其責<md:KR4e0190_SBCK_009-14b>¶在吾
兄矣僕自屏居来牽於多病齒髪日衰所耿耿不忘者
尚冀省身補過以不負此心與不負海内知己者而已
　　　與應警菴提學書
今之職守令者苟有能飾簿書清獄訟者則為賢有司
<pb:KR4e0190_WYG_005-15a>
矣至於為百姓根本之慮則未之及也今之司學校者
苟有能品藻文字嚴督課程則為好提學矣至於為學
校根本之慮則未之及也吾丈之¶為守郡也既已能為
百姓根本之慮而不徒以簿書獄訟為功矣今之為提
學也亦何患其不能為學校根本之慮而惟文字程課
之為務也哉向辱手書具見惓惓欲興起士習之至意
顧責之人不若盡乎已盖言聲色號令之間不若求之
身心性情之實惟反躬自盡益慎以宻刀行古道不落
<pb:KR4e0190_WYG_005-15b>
流俗則身所舉動即是士子所師法可以不言而喻甞
見近時提學教條何甞不言道徳何甞不談仁義然只
成一畨講說只成一畨門面而於士習絲毫無補者無
其實也務實者反躬之謂而所以為根本之慮也辱吾
丈知愛竊敢以是望之今士子中有實行者多不長於
文字工文字者多不修於實行盖淳樸之與浮華徃徃
相病然糊名之制行則不得不一一徴之於文則其文
可以與選而其行或不齒於市人者亦不容不取髙第
<pb:KR4e0190_WYG_005-16a>
而登顯仕是以詩書為世流毒莊生至有發冡之說豪
傑士扼腕太息無可柰何竊以為低昂輕重其權實在
提學盖提學可以知諸士之文而又可以知諸士之行
非如科塲之為糊名所蔽雖欲品藻其行而無所従也
抑此伸彼示之意嚮非吾丈又誰望之曩時使節寓郡
中僕¶時承教語以時免於大罪過今離索日久柰何年
且四十益深無聞見惡之感願時賜教督是所望也
　　　與應警菴郡侯書
<pb:KR4e0190_WYG_005-16b>
僕迂戅無能人也伏惟君侯蓄兼人之材且居郡侯之
尊而與僕又素無一日之雅乃自下車以来虚心降色
所以奬進禮遇於僕者皆出於常格之外此雖古之髙
流如¶盖公任棠之徒當此猶宜三讓而避焉而况草茅
迂戅如僕者乎所以敢偃然而當之者以成君侯下士
之髙義固不自量其身之卑賤與才之短劣也自是以
後綢繆日接盖無浹旬不相徃来不相與從容盡談者
此¶¶亦形迹似為煩<md:KR4e0190_SBCK_009-15a>¶凟<md:KR4e0190_SBCK_009-16a>¶矣雖然非君侯不能亮僕之深至
<pb:KR4e0190_WYG_005-17a>
此而非君侯亮僕之深僕又安敢以是䖏君侯哉公門
無鄙人之迹庭中無長者之車亦已久矣豈特樗散之
性不欲溷擾於人亦以相知相信之難耳惟在荆溪時
與石屋彭君相切磋石屋之為人君侯之所深與也伏
惟君侯住山中既且一年釋塵鞅之勞而就清池白石
之安去簿書之煩而縱其清逺閒散之適昔人所謂霜
降水涸天根乃見惟捍彼物累全我真機此時工夫此
時意氣不知復何如耳僕甞竊謂今世人才未便不如
<pb:KR4e0190_WYG_005-17b>
古人惟古人為學堅苦磨錬忍嗜欲以培天根久之則
此心凝静百物皆通而今人則未免粘帶未免牽引粘
帶之根固於中而牽引之勢揺於外所以精神力量輙
見不如古人僕每觀君侯治郡自是近世才傑何可當
也雖然以君侯之志詎止欲為近世才傑而已乎意者必
欲為古人而後已乎如必欲為古人則堅苦磨鍊正在此
時若自此以後固知君侯不能久閒而塵鞅簿書之煩
且勞又復不免相累恐不得如山中多暇可以進兼力而
<pb:KR4e0190_WYG_005-18a>
收全功矣君侯得無意乎僕質本頑鈍惟不敢惰窳以
負相知然進寸或至退尺恐竟不能有所樹耳亦願君
侯教之君侯来嵗或宜早出進退自是兩途此身既繫
於官而欲結泉石之盟亦未為可也以相知故併及之
　　　與徐飬齋尚書書
向承教以所不及深感道義之愛¶皦皦嶢嶢昔人有明
戒矣敢不奉教以求進於若虚若愚之學也伏聞晉司
徒足占泰道之亨也矣周時敷五典擾兆民故事可復
<pb:KR4e0190_WYG_005-18b>
見於今乎斯民無禄連嵗凶饑自冬徂春溝中之瘠在
在有之每一郊行露骴滿目為之不能下食幸賴撫巡
諸公郡縣有司薄征散積悉力其間不然民其無孑遺
矣乎今幸及麥秋可以續食然連朝霧雨二麥之腐壊
者又幾半矣去嵗緩征之額若欲於麥内取滿盈則恐
民<md:KR4e0190_SBCK_009-16b>¶不堪命柰何且二麥¶無收之處雖征之亦何所出而
其薄有所收之處彼方圗救目前之饑猶且不足而尚
有餘粒能補其去年之逋竊恐鞭笞日用而故額未必
<pb:KR4e0190_WYG_005-19a>
能足則¶¶是昔日緩征<md:KR4e0190_SBCK_009-17a>¶之惠乃為¶¶¶¶今日急征之¶困也<md:KR4e0190_SBCK_009-17b>¶非不
知上¶供之定數必不可缺但得稍遲數月併於秋糧内
帶徴則¶有司<md:KR4e0190_SBCK_009-18a>¶省却一畨催科閭閻省却一畨煩擾在國
計一無所損在民力亦無不堪而¶撫巡公孜孜愛飬救
災恤患之盛心於是為有始有終矣此其事只在數月
早晩之間耳非有損上益下之難也僕僻處山林未甞
獲奉教於撫公是以不敢徑以書逹而以聞於執事且
此固百姓之公言也惟明公亮之<md:KR4e0190_SBCK_009-18b>¶
<pb:KR4e0190_WYG_005-19b>
　　　與吕沃州巡按¶書
别久瞻望甚勞每苦俗套拘人不能一棹於婁江虎¶丘
之間與兄相傾倒也悵悵東南州郡連嵗旱灾即¶今苖
未盡稿遇雨之吉尚有可望倘更三數日不雨¶則數十
萬生靈未知死所山人亦不免於焦枯是懼<md:KR4e0190_SBCK_009-19a>¶不知天心
仁愛竟何如也前年大祲尚賴滄源公與¶吾兄勤恤民
隱不遺餘力而有司務於仰承兩公徳¶意蠲租賑粟是
以百姓幸有孑遺焉然莩死疫死亦¶既不忍言矣惟今
<pb:KR4e0190_WYG_005-20a>
年事勢又異徃時何者閭閻積連¶嵗之饑則一嵗艱於
一嵗矣官廪捐連嵗之賑則一¶嵗空於一嵗矣盖承兩
年大饑之後而又饑焉故據¶今年分數雖止是一年之
饑其實一年併受三年之¶饑也其為事勢難易可知
况兩公一時代去又若故¶奪之所恃賴然者夫粟不必
其盈於倉而有所可轉¶錢不必其盈於帑而有所可通
此其便宜之權惟撫<md:KR4e0190_SBCK_009-19b>¶按則然亦惟撫按有真實為民之
心者乃能操其便¶宜之權以御其變而使不至於窮若
<pb:KR4e0190_WYG_005-20b>
夫有司則雖憫¶雨恤灾儘力周旋顧其力能行於法守
之所及而不¶能行於法守之所不及能為於官民之藏
之所有餘¶而不能為於官民之藏之所不足若使君民
盡匱固¶亦無如之何俗所謂好媳婦做不得沒米不飥
也雖¶然官民之匱憂之誠是也至於憂兩公之将代則
竊¶自笑以為過矣兩公者一日居乎其位一日心乎其¶
民者也去之日如始至者也計兩公代期尚旬月有¶餘
以旬月盡瘁之精力而全活東南數十萬溝壑之<md:KR4e0190_SBCK_009-20a>¶命兩
<pb:KR4e0190_WYG_005-21a>
公豈憚為之自古救荒無竒䇿亦無多說只是¶措置錢
米一法耳誠得兩公以旬月盡瘁之精力從事¶其間隱
度於公私之用而均平其歛散之宜至於粟¶不必於倉
而有所可轉錢不必於帑而有所可通諸¶如此類可専
行也速行之不可専行也速請之則前¶之所憂官民盡
匱者亦可以化而為豐也不難矣曩¶時所奉救荒條例
併東湖撫公奏䟽中間區處錢米¶事頗具當時以麥熟
無所用之不知今有可採而行¶者否有可采而陳請者
<pb:KR4e0190_WYG_005-21b>
否或可因兄以逹於滄源公¶采而行之與采而陳請之
否聞南都倉粟其羡至四<md:KR4e0190_SBCK_009-20b>¶百萬以上可勾十年之支而
有餘滄源公去嵗所奏¶平糶一法此軍民公私凶豐兼
利之術柰何當事者¶議論不同遂使滄源公美意不竟
然此法終不可罷¶也不知滄源公再能以此意陳請否繼
滄源公撫巡¶者又能以此意陳請否願兄力賛之近聞
之一戸部¶長官言此法有三利云云其說可謂曲盡縱
使諸郡¶盡荒但得京倉糶粟三數十萬石分散諸郡每
<pb:KR4e0190_WYG_005-22a>
發官帑銀萬兩為糴本輸之京倉則可得米二萬石¶平
嵗人食米一升凶嵗則减之是二萬石者二三萬¶人百
日之命也是官帑不過出銀萬兩而續二三萬<md:KR4e0190_SBCK_009-21a>¶人百日
之命以待來嵗之熟也三數十萬石者五六¶十萬人之
命也京倉糶粟三十萬石而得銀十¶五萬兩是國家不
過錢米互換之間實未甞費斗糧¶損一錢而賜五六十
餘萬人百日之命以待来嵗之¶熟也其為利害較然可
知其議論不同者不過以苟¶有緩急京儲缺乏為說耳
<pb:KR4e0190_WYG_005-22b>
夫糴三數十萬石之米於¶四百餘萬石羡餘之中特十
餘分之一耳且今江東¶雖灾而江西湖廣頗聞豐熟則
京倉嵗額本色之入¶固将源源而来矣豈預憂十年之
後之不足而輟旦¶夕之所必救哉故願兄之力賛其説
而佐為之請也<md:KR4e0190_SBCK_009-21b>¶至於有司所請逺糴一節盖慮異日榖
既不登而逺¶商又不来則雖積錢盈篋坐而待斃矣故
救荒惟是¶預處錢粟而變錢為粟尢是先事預處之善
者也計¶吾兄亦已聞而可之矣雖然此皆人力之可為
<pb:KR4e0190_WYG_005-23a>
者也¶若使皇天果無悔禍之期雨澤終不可冀則人力
必¶有所不及而地方意外之變亦不可不先圖願兄更¶
以旬月盡瘁之精力且徧巡諸郡間延見吏民自親¶其
利害而曲為之處且使車一臨視數十紙文書督¶促為
益多矣兄其圗之<md:KR4e0190_SBCK_009-22b>¶　　　與李龍岡邑令¶書
嵗凶民莩賢侯為之心惻而百方圗之者深矣輕齎¶一
說向已面白兹復具之於書以為可以佐百姓之¶急而
<pb:KR4e0190_WYG_005-23b>
禆萬一於賢侯百方之圗則不敢以出位為嫌¶也竊惟
國家之賦其水旱可得而减免者兑運以外<md:KR4e0190_SBCK_009-23a>¶之數也雖
水旱必不可得而减免者兌運以内之數¶也水旱不可
以不恤而兌運又必不可减免於是有¶輕齎之法盖米
自江南而輸於京師率二三石而致¶一石則是國有一
石之入而民有二三石之輸若是¶以銀折米則是民止
須一石之輸而國已不失一石¶之入其在國也以米而
易銀一石猶一石也於故額¶一無所損其在民也以輕
<pb:KR4e0190_WYG_005-24a>
而易重今之輸一石者昔¶之輸二三石者也於故額則
大有所减矣國家立為¶此法盖於不可减免之中而寓
可以通融之意不必¶制其正賦之盈縮而但制其脚價
之有無不必裁之<md:KR4e0190_SBCK_009-23b>¶以豐㐫之歛散而但裁之以本折之
低昂一無損於¶國而萬有利於民此其法之盡善而可
久者也以武¶進一縣言之嵗該儧運米五萬四千五百
八十一石¶三斗四合此其入於國之正額也本色正耗
水脚平¶米七萬九千六百八十三石七斗三合八勺四
<pb:KR4e0190_WYG_005-24b>
抄折¶色銀九千一百五十一兩四錢六分五釐五毫二
絲¶此其費於民之羡數也若以銀而權米石以直五錢¶
為率米七萬九千六百八十三石有竒爲銀四萬九¶千
八百四十兩有竒與折色銀共五萬八千九百兩¶有竒
若得從輕齎之例石折銀五錢計銀二萬七千<md:KR4e0190_SBCK_009-24a>¶二百兩
有竒而足縱使加折至於六錢七錢計三萬¶七千八百
兩有竒而足則是民每嵗出五萬八千九¶百兩有竒之
中而今出其三萬七千餘兩之數以不¶失國家之定額
<pb:KR4e0190_WYG_005-25a>
而實私其二萬餘之羡以自潤也夫¶五錢者江南之平
價也七錢者折色之極則也若使¶江南米貴自五錢以
上而蒙恩折色或减至七分以¶下則其所私之羡固當
倍之且蓰矣倍之為四萬則¶是十萬人凶年一月之食
也則是國家不出一粟不¶費一錢而為凶年十萬人續
一月之命也為民父母¶者何憚而不以告乎司國計者
亦何靳而不為乎且<md:KR4e0190_SBCK_009-24b>¶夫國家漕運四百萬石之中固甞
定有輕齎四十萬¶石以待四方之以水旱来告者矣盖
<pb:KR4e0190_WYG_005-25b>
其嵗之凶與否¶與嵗凶所在之地不可知而所謂輕齎
則所謂嵗四十萬之¶額以待四方之以水旱来告者将
安用之况自古經¶費其本折之權率視緩急而為操縱
今國家所以¶逺輸於江南不憚二三石而致一石者正以
江南米¶賤而京師米貴耳近聞京師之米直自七錢而
減至¶四錢而江南米直自七錢而増至九錢其為貴賤
特¶異常時則是江南以二三石致一石而又不當一石¶
之用也今若取銀於江南而用銀以給京軍之當給<md:KR4e0190_SBCK_009-25a>¶米
<pb:KR4e0190_WYG_005-26a>
者江南無逺輸之費京軍無賤糶之困此正今日¶之便
宜耳然則非惟無損於國盖深有利於國而得¶乎緩急
操縦之權者也夫損國以益民猶且為之國¶家發内帑
以賑灾者徃徃有之矣又况無損於國而¶有利於民而
又况國與民並受其利者乎此事在不¶疑而必可行者
也為民父母者何憚而不以告乎司¶國計者何所靳而
不為乎嘉靖十數年間江南屢告¶灾國家亦屢嘗以輕
齎與之此其近例試求之故籍¶可覆案也查得嘉靖十
<pb:KR4e0190_WYG_005-26b>
四年蘇松等處災傷巡撫侯¶都御史等奏戸部覆准除
蠲免外兌運四百萬石内<md:KR4e0190_SBCK_009-25b>¶准折銀糧一百五十萬石兌
運米每石折銀七錢改¶兌米每石折銀六錢其被災尢
重者量准十萬石於¶臨徳二倉支運每石止徴脚價銀
一錢五分自此而¶上嘉靖十二年折兌一百萬石十年
折兌二百一十¶萬石八年折兌一百七十萬八千石無
嵗不有災傷¶則無嵗不有折兌此其因災傷而折兌者
常例也又¶伏讀嘉靖九年詔書兌運米以十分為率量
<pb:KR4e0190_WYG_005-27a>
准五分¶是時常州一府該得折兌八萬一千石此其不
因災¶傷而折兌者例外之恩也由此言之盖有因災傷
而¶行支運以大寛民力者矣未有災傷而不行折兌以<md:KR4e0190_SBCK_009-26a>¶重困吾民者也盖有不因災傷而折兌以廣例外之¶恩
者矣未有災傷而不行折兌以嗇於例外之恩者¶也此¶
祖宗之良法美政¶聖天子之深恩厚澤於豐時足國之
中而寓救災恤¶患之至意雖旱乾水溢而民免為溝中
瘠者誠戴¶聖澤之厚於無窮也
<pb:KR4e0190_WYG_005-27b>
　　　答<md:KR4e0190_SBCK_009-29a>¶施海鹽武陵¶書
方田一法不難於量田而最難於覈田盖田有肥瘠¶難
以一槩論畝湏於未丈量之前先覈一縣之田定¶為三
等必得其實然後丈量乃可用折筭法定畝如¶周禮一
易之田家百畝再易家二百畝三易家三百¶畝此為定
畝起賦之凖亦甞觀國初折畝定稅之¶法腴鄉田必窄
瘠鄉田必寛亦甚得古意今兹不先<md:KR4e0190_SBCK_009-29b>¶核田便行丈量則
腴鄉之重則必減瘠鄉之輕則必¶加非均平之道也量
<pb:KR4e0190_WYG_005-28a>
田之難全在乎此至於丈量法¶其簡易者具在九章筭
法中湏兄自明此意乃可付¶之下人為之庶無弊也痛
楚中略具梗槩奉答華生¶所刻書則兄已見之如更查
得有書容續奉耳¶
　　　與鄭戸部¶書
執事此行國儲民命繫焉伏聞下車以来仁風所宣¶里
閭相慶盖自来督賦之使多以徴歛裒聚為功而¶執事
獨以寛大行之是以始下車而應感已若此¶矣變産一
<pb:KR4e0190_WYG_005-28b>
節其利病更僕未易數也大率奸民始初<md:KR4e0190_SBCK_009-30a>¶莫不上耗國
儲下蝕良民以肥其身及其敗露至勤¶冠盖逺出猶或
憑奸民之攀扯而逼迫良民代為之¶償則是國家懲奸
之法未及行於親手欺盗之人而¶椎膚剥髓鬻妻賣子
之苦已波毒於窮簷無告之小¶民矣是奸民重得志而
小民重受困也執事仁人也¶必自有以處此山澤鄙人
出位妄言并希亮之¶
　　　與王蘇州南岷¶書
<pb:KR4e0190_WYG_005-29a>
讀别紙所録尚有不解所謂者然意甚駭之雖江湖甚
逺亦何能為情乎東南州郡侈靡日長而虛耗亦日甚
譬如病火之人¶顔色澤然而血氣槁矣吾北厓以古人
之節清化源¶以古人之政撫罷甿朞月則既效矣惟率
是道而終<md:KR4e0190_SBCK_009-30b>¶始之則百姓之福而區區野人之望也催逋
部使者¶且至僕自生長草萊備見變産之害濫及無辜
小民¶毒痛不忍言北厓仁人也必将有以處之夫素甞
侵¶欺之奸籍其貲可也孥而繫累之可也重戮以懲衆
<pb:KR4e0190_WYG_005-29b>
可也小民何罪焉而代為之償乎名曰變産實逼而¶奪
之耳雖然昔人固有言矣成於自同而敗於自異¶部使
者方以括財為功而守令欲以民瘼為事則勢¶固不同
也於是處之為難惟執事悉心以慮之多方¶以圖之國
與民兩無憾矣林鎮江先生亦好古君子¶也變産之説
執事幸不見為迂濶則可與林鎮江共<md:KR4e0190_SBCK_009-31a>¶論之盖此非一
人之私言也巻子索書鄙作僕於詩¶本不工自稍知學
問以来頗欲收歛精神㑹性情之¶實是以經年不復從
<pb:KR4e0190_WYG_005-30a>
事於此然恐重違吾丈之意當¶書舊作數首送上也讀
衡山先生文字可以補鄙人¶踈漏之過矣謹謝教謹謝
教六經之學邇年来稍甞¶究心焉而苦未之有得也欲
觀西原公所著甚勤便¶中幸速之奉教末期臨書但有
馳情¶
　　　答王蘇州書¶
執事所病於均徭舊法之不可行者其說大槩有五¶大
戶之詭寄也奸猾之那移也花分也賄買也官戸<md:KR4e0190_SBCK_009-31b>¶之濫
<pb:KR4e0190_WYG_005-30b>
免也大戸之詭寄起於官戸之濫免則此二弊¶者其實
一弊也夫濫免詭寄之弊謂某官例得免田¶千畝而自
有田萬畝或自無田而受詭寄田萬畝則¶散萬畝於十
甲而嵗免千畝實則萬畝皆不當差也¶其說是矣雖然
其以萬畝而散之各甲以嵗嵗倖免¶千畝者必非田甲
皆是本官真名與皆注本官者也¶必将田甲詭為之名
也使其甲甲皆是本官真名而¶不詭為之名則一人而
十甲其為奸固易破矣若必¶是一甲為真名而諸甲詭
<pb:KR4e0190_WYG_005-31a>
為之名遇其真名與注官¶之甲則免其非真名與注官
之甲不得免即十年亦<md:KR4e0190_SBCK_009-32a>¶止免一年耳安得歳歳倖免也
不然均徭册外别置¶一册注每嵗所甞蠲免之數如某官
例免田千畝而¶一甲内已免過田七八百畝縱或二甲
三甲有田許¶撞足例免之數數外則役如此則雖甲甲
免嵗嵗免¶亦止得一甲一嵗該免之數又安得以千畝
影免萬¶畝也此法在一彊察吏執之雖真是官戸之田
亦不¶得覬額外濫免况詭寄乎至於移甲之弊則執事
<pb:KR4e0190_WYG_005-31b>
所¶謂只據黄册或十叚册足以革矣而又病於黄册與¶
十叚册之不可據者則固以為與每嵗推收之法相¶礙
也夫每嵗推收宜於賦不宜於役十年定册宜於<md:KR4e0190_SBCK_009-32b>¶役不
宜於賦役主戸賦主田賦則隨田流轉役則依¶户擬注
是以賦法則既凖之每嵗旋造之徴册所以¶便民之灌
輸役法則宜凖之十年併造之黄册所以¶便官之㸃差
即此兩法本不相綰而執事又疑於據¶定册編差或有
田既賣而差仍累者則編差之際其¶人必且自言於官
<pb:KR4e0190_WYG_005-32a>
曰吾田已賣之某人而某人宜頂¶吾差於是官為之按
其實而以某人頂某人差如此¶則是以虛名編差者故
賣主也以實力頂差者新買¶主也故賣主以虛名編差
可以無亂乎定差之籍新¶買主以實力頂差可以無累
乎鬻田之人且夫役法<md:KR4e0190_SBCK_009-33a>¶上下其户以差其甲之錢聚則
稍重而散則稍輕花¶分者只可花分子戸以移稍重而
就稍輕其實不得¶花分鬼名以移絶有而就絶無也且
十年輪編不能¶禁人之花分而一年一編又安能使人
<pb:KR4e0190_WYG_005-32b>
必不花分欲¶使人必不花分則在嚴之於攅籍之始而
非所以較¶於編差之際也賄買一説曩時輪嵗編差則
豪民以¶賄避力差而請銀差今時嵗嵗編差則豪民以
賄避¶差頭而請貼戸曩時輪嵗編差則戸胥之家一年
而集一甲豪民之金今時嵗嵗編差則户胥之家一年
而¶集一¶縣豪民之金大抵論詭寄賄買兩弊則繫乎<md:KR4e0190_SBCK_009-33b>¶令
長之彊察與否不繫乎輪年與不輪年也論花分¶移甲
兩弊則繫乎册籍之精核與否不繫乎輪年與¶不輪年
<pb:KR4e0190_WYG_005-33a>
也法無全利亦無全害以輪年一編為全害¶乎而可使
小民一嵗忍苦出錢九嵗晏然坐食以一¶年一編為全
利乎縱可以盡革詭寄賄買花分移甲¶之弊而不能不
使窮僻小民嵗嵗褁糧集錢奔走城¶郭此其利病亦自
相凖古有之利不百不變法先時¶有司激於官戸豪家
之暗損小民然却不就舊法中¶調停裒益而驟變之以
收一切之效以為此足以裁¶損官戸豪民而已不知小
民亦竟受其病今之萬口<md:KR4e0190_SBCK_009-34a>¶訿訿喧然稱不便者未必盡
<pb:KR4e0190_WYG_005-33b>
出於官戸豪民而徃徃¶多出於窮僻困阨之小民矣請
試言小民之所最不¶便者大槩亦有數説且如一邑丁
田以十分為率徃¶時一嵗編審一分其為數則狹令長
耳目差易徧持¶籌而筭之差易辦縱有弊焉而差易以
察今一嵗盡¶審十分則其為數頓濶於徃時十倍令長
一人耳目¶籌筭所缺漏處必益多耳目籌筭缺漏益多
則戸書¶里胥之權益以重奸民益得以輸金於權之所
重以¶為規避小民無金可輸則嵗受苦役益無所訴而
<pb:KR4e0190_WYG_005-34a>
長¶令則益不能覺察若此者非曩之長令多精彊而後<md:KR4e0190_SBCK_009-34b>¶之長令多鶻突也其繁簡濶狹之勢實然而執事乃¶謂
輪年則胥猾多得售奸不輪年則胥猾多不得售¶奸豈
别有説耶不然何其與吾所聞異耶又如一力¶差約銀
十兩為率徃時十年一編正戸約銀五兩貼¶戸約銀一
兩則貼户五而足矣人數既寡故其裒而¶歛之也不難
今一年一編則曩率出銀一兩者今減¶而出十分兩之
一曩用貼户五者今必增而用貼戸¶之為五者十人數
<pb:KR4e0190_WYG_005-34b>
既廣其勢必散有差頭終嵗物色¶尚不能徧識貼戸之
門者何况能盡歛其錢是以徃¶時所病正戸饕餮貼戸
今時所病貼户耗損正戸小<md:KR4e0190_SBCK_009-35a>¶民不幸被㸃正户則破家
矣若此者非曩時之正户¶皆彊梁而今之正户皆愞弱
也其聚散零總之勢亦¶必至此而不足恠又如銀差曩
之法嵗總納銀一兩¶則今之法嵗零納銀一錢納多者
其倍稱之數稍輕¶納少者其倍稱之數必重納一兩縱
倍之三兩而竒¶足以納矣納一錢非倍之四錢五錢或
<pb:KR4e0190_WYG_005-35a>
至八九錢不¶足以納也此其總納則費固輕而零納則
費固重也¶不獨如是而已以一兩總納之一年則是為
一兩之¶銀一遍赴官守候交納一遍徃来盤費設或交納
不¶時公人一遍下鄉需索而已今以一兩而散納之十<md:KR4e0190_SBCK_009-35b>¶年則是為一錢之銀亦一遍赴官守候交納一遍徃¶来
盤費設或交納不時公人亦一遍下郷需索是今¶日一
錢之累並不減於一兩而曩日一年之累乃浸¶淫於十
年其為便耶其為不便耶其最不便者其為¶坊郭之
<pb:KR4e0190_WYG_005-35b>
豪民耶其為窮僻之細民耶此其為病不可¶枚舉恐不
特如執事所謂似渉騷擾而已也則今法¶之當變理在
不疑秋糧帶徴之説既格於復除之無¶定數而不可行
矣惟用十叚册法則可以革詭寄移¶甲諸弊而無一嵗
一役之擾然執事因黄册之不可¶行而疑於十叚册之
不可行者則亦有説夫黄册之<md:KR4e0190_SBCK_009-36a>¶不可行者黄册之法敝
也黄册之法敝而邑之丁與¶田大半不登焉故十叚册
者為之括其欺隱以補黄¶册之不及以均乎力征而已
<pb:KR4e0190_WYG_005-36a>
使黄册果無弊乎則徑¶用黄册編差可也使黄册不能
無弊乎則為之十叚¶册以補黄册之不及而編差焉可
也因黄册之不可¶行而併疑於十叚册之不可行則過
也執事又謂常¶州賦稍輕蘇州賦稍重則其法不可畫
一故常州自¶宜從舊法蘇州自宜從新法夫賦自重輕
而人情之¶好逸厭煩好省厭費則胡人度之越人固有
不甚相¶逺執事其試察之竊恐蘇之民之情不甚逺乎
常之<md:KR4e0190_SBCK_009-36b>¶民之情而法之可行於常者未必不可行於蘇也
<pb:KR4e0190_WYG_005-36b>
　　　又¶
别兄甚久耿耿提學公且至荆溪兄以提調當来可¶得
一面晤也均徭法曩時所欲言於兄者不過只是¶一兩
言盖慮兄以新法為甚便民也今讀来教則兄¶已深知
其不便而有意於革之也久矣大率十年一¶役雖極重
亦甘心一年一役雖極輕亦不願此人之¶大情而新舊
兩法之利病可以一兩言盡之者曾聞¶人言胡虜愚惷
只怕鞭扑更不怕殺盖零零星星痛¶苦難忍也此言雖
<pb:KR4e0190_WYG_005-37a>
可笑然亦可以喻人情矣少時甞<md:KR4e0190_SBCK_009-37a>¶讀衍義補論均徭負
米之喻亦深以其説為然及今¶日下老實行之乃見其
害益知書生坐談真不可便¶以經世而差雇兩法在宋
時亦甚紛然司馬公力主¶變雇為差而有識者亦甚病
其講之不詳則以為司¶馬公少歴州縣之日淺也僕屏
居草莾于民所便所¶不便則稍知之而稍能言之至於
所以為之區處實¶以生平未甞親在裏邉經歴雖以為
常之民曽享十¶叚册之利而其中委曲尚未能悉知又
<pb:KR4e0190_WYG_005-37b>
何以為蘇人¶謀也承兄下問草率奉對真似乎强其所
不知矣竊¶惟賦役之最煩而敝最多者無如蘇州牧守
有懇惻<md:KR4e0190_SBCK_009-37b>¶為民之心者無如兄沉潜善思精於處事者無
如兄¶必能别出良法使新病故病一切掃去以幸蘇之
人¶於百千年也是在心誠求之而已豈待書生坐談如¶
僕者之賛之也哉僕自稍渉世事乃知凡百變更之¶際
極是難事即如曩時有司變十年均徭為一年本¶是愛
民真心而講之不詳則其弊已效於今日矣今¶欲變一
<pb:KR4e0190_WYG_005-38a>
年為十年而講之不詳又焉知不貽後日無¶窮之弊哉
兄之遲遲其間不肯輕變極是不為而後¶可以有為大
易所以致戒致慎於革也雖然革非得¶已也昔荆公論
雇役以為此法終不可罷僕亦以為<md:KR4e0190_SBCK_009-38a>¶一年均徭此法必
不可不變顧其説如此耳至於利¶病之詳區處之宜則
老吏積年總書中有知此者兄¶試虚心問之勿以其素
曽作弊之人而拒之耆民中¶有知此者兄試虛心問之
勿以其山野倨侮而忽之¶士大夫中有知此者兄試虛
<pb:KR4e0190_WYG_005-38b>
心問之勿以其必為一¶身一家之私説而先意逆之多
方訪求再三斟酌使¶無一不宜乎人情而無一人不得
盡其情則變之可¶通通之可久矣曩者敝郡更法時盖
應君為之守應¶君志在民者也其所更賦法最為精善
可以百年無¶敝但役法則今日便不可行耳此二法雖
同是一時<md:KR4e0190_SBCK_009-38b>¶事亦同在一書册中而利病相懸兩不相掩
或因其¶役法而并訾其賦法或因其賦法之不可變而
併謂¶其役法亦不可變皆偏辭也蘇郡其亦然乎聞部
<pb:KR4e0190_WYG_005-39a>
司¶文書督逋甚急則楊給事之説不行矣又累賢使者¶
區畫柰何柰何¶
　　　答蔡判官可泉書¶
白下本非有約顧奉清論同寝食者數日若大洞既¶有
約矣謂必得奉清論同寝食如白下也乃竟爾茫¶然人
事之不可料者如此然兄既絆於領簿不能来¶而僕江
湖散漫之人宜可乗興一至大洞且得逕造<md:KR4e0190_SBCK_009-39a>¶府下又以
家君至家日侍定省莫遂兹懐乃知名山¶勝逰非特牽
<pb:KR4e0190_WYG_005-39b>
纓者常不能兼雖江湖散漫如僕者亦¶若有所繫而不
可必遂矣柰何伏惟吾兄純明温粹¶篤於向道以此為
政必能近人然僕竊有願言於兄¶者大凡年少髙志之
人於事未必備甞故或病於踈¶文藻雅逸之士多不柰
煩至以簿書獄訟為溷䙝故¶或病於華而無實而謪官
遷客縦不怨尢又徃徃以¶簡曠不事事為得體故或病
於惰窳而苟禄此三事¶雖號為賢士大夫者或不能免
也以兄之篤於嚮道¶自然不墮落此弊然僕所望於兄
<pb:KR4e0190_WYG_005-40a>
亦惟兄不使毫髪<md:KR4e0190_SBCK_009-39b>¶有類於此而已若使此處縝宻一有
即是學問縝宻一有¶脫漏即是學問脫漏不當舍此更
言學問也大學曰¶心誠求之孔子曰無倦惟兄留意焉
僕自少隱居亦¶甞痛百姓疾苦欲援手焉而惜無路也
以為他日苟¶幸從薄宦庶幾得一社一民以自效雖才
器駑鈍亦¶庶幾興起一兩事利人者除去一兩事病人
者以少¶償所願焉及竊禄于朝浮沉郎署數年竟不能
一獲¶素心雖已罷官閒居猶用此為歉兄初亦署郎也
<pb:KR4e0190_WYG_005-40b>
不¶謫則不為此官矣是僕昔所冀而不得者兄今得之¶
兄之志豈與僕異耶則今日之謫固天所以拓兄之<md:KR4e0190_SBCK_009-40a>¶才
成兄之志而試之實效也僕竊為兄幸之廣徳之¶民以
黠悍著聞久矣昔時治廣徳者患其然也則必¶峻刑法
以繩焉民見上刑法之峻也則益出於悍黠¶以求必避
是以至於上下相賊刑罰益以峻而黠悍¶益不可勝曽
不知君子長者雖無一時操切之效然¶每每能使人囬
面而率化乃知漢史馭惡馬者利其¶銜勒之説為未然
<pb:KR4e0190_WYG_005-41a>
而蘇洵以齊魯持蜀人之說益可¶信也兄意云何或能
了大洞之約悉意請教當在此¶時故不盡言兄其亮之¶
　　　與安子介書
謹<md:KR4e0190_SBCK_009-40b>¶具布被一端奉為令愛送嫁之需布被誠至質且陋
矣然以之而厠於刺繡結繪綾綺綃金綴翠𤣥朱錯陳
之間則如葦簫土鼓而與朱絃玉磬金鐘大鏞相答響
乃更足以成文又如貴介公子張筵邀客珠履貂冠狐
裘豹褎聮翩雜座既美且都而有一山澤被褐老人逍
<pb:KR4e0190_WYG_005-41b>
遥曳杖其間乃更足以粧㸃風景而不失其為質且陋
也且夫桓少君之事兄之所以飬成閨行而出乎習俗
之外者豈足多讓古人哉素辱知愛敢以家之所常用
者為獻而侑之以辭不然亦願兄受之而以畀之媵僕
之用可也
　　　謝歐陽石江巡撫啟
伏惟明公負康濟之碩材當東南之重寄振恤瘡痍如
春風所扇不間于隂谷寒門搜㧞滯幽如藥籠所儲無
<pb:KR4e0190_WYG_005-42a>
間于牛溲馬渤如順之者卑不自立少甞薄遊已甘屏
跡于山林豈敢更求于聞逹且誦習徒知泥古儕軰多
謂之鄙儒而器局難與適時明公誤以為國士收于衆
棄揚彼王庭况自来無門舘賔客之交豈所取在牝牡
驪黄之外夫不采而佩雖幽蘭亦捐苟有因而前則朽
株為用遂得再塵金馬之署更聮羽翼之班自揣既為
不堪衆謂何以至此惟天下信明公之端直而知其嚬
笑不以假人惟當宁信明公之激揚而知其顧盻必能
<pb:KR4e0190_WYG_005-42b>
得士偶因㧞茹及此彚征雖荐人常恐其知在明公絶
不以言于口而受知思所以報在鄙人則竊有愧于心
惟當勉䇿愚蒙益精學問其或馳驅于世則庶以罄葵
藿之心縱使委棄于時則永以堅溝壑之素期少礪頑
鈍之器庶不貽冰鑑之羞而已敢因来惠敬布腹心伏
惟俯賜覽觀庶以知鄙志之所存焉耳
　　　與歐陽巡撫書
僕樗散無似黽勉赴官將圖所以效明公國士之知者
<pb:KR4e0190_WYG_005-43a>
而未能也竊有所懼者山林之士閒居而静處其寡過
則易或出而馳驅於世當毁譽得失之衝誠欲有所樹
立則難故古之人修之于家而多不免壊之于庭者况
僕之所以修之于家者固未至耶昔韓持國薦處士常
夷甫後夷甫改其平生而韓公亦深以是為薦士之悔
不知若何可以使鄙人不為夷甫明公不為持國之悔
也幸左右終教之辭免坊牌一事向已面請此非敢矯
情近名盖以此生苟不至於飢餓則毫髪不敢有所取
<pb:KR4e0190_WYG_005-43b>
于世庶幾伐檀詩人之所謂耳承明公欲置買學田此
盛舉也更望明公始終其事中間委曲區畫使異日不
為人所侵漁則受賜于明公多矣然此舉必湏出自明
公使鄙人若無所與焉者乃為善也不然則鄙人雖不
以是為利而更欲以是為名亦非鄙志之所安也敢併
以奉凟伏惟明公晉擢樞府辱在知愛殊深慶幸
　　　與郭似菴巡按書
僕經春常病移家住村塢中居閒自念不奉末光者久
<pb:KR4e0190_WYG_005-44a>
矣近聞使檄下府過旌鄙人命有司建牌坊示優崇之
意且期之永久此執事盛心豈不感激既而自惟有甚
不敢當者恐冒昧以累左右知人之明故敢畢陳其愚
左右試垂聼焉書曰彰善癉惡樹之風聲近世牌坊之
製盖倣此意古者不以法私人所章必善而人廼勸所
所癉必惡而人乃懲不然則懸曲木求直影也僕少不
知學中嵗蹉跎即鄉黨自好者正恐不如也執事乃欲
以之風鄉人而矯漓俗僕豈不自知此如以迷人指迷
<pb:KR4e0190_WYG_005-44b>
不亦踈乎罪莫大于盗名詬莫大于詆罔僕非敢辭此
也将以讓詬而辟辠也僕甞厠侍從之列㑹才志紕繆
又夙罹疢疾不能效官荷天子明聖不戮瘝曠僅奪官
罷歸田里此覆載厚恩詎可勝量僕聞之仕隱二道仕
者則蜚聲竹帛或立旄纛表閥閱且不為侈隱人則深
林窈谷杜門棧徑羣木石鹿豕且不為陋况僕含瑕積
垢以此終世惟應躬耕灌園矢溝壑之志保桑榆之路
補東隅之失庻幾不為田夫野人&KR0008;笑此僕私心萬一
<pb:KR4e0190_WYG_005-45a>
者也介子推曰身隠矣焉用文之陶生亦云迷塗未逺
今是昨非苟又冒執事此賜為華觀則是違溝壑之素
叨焜燿之飾忘廢黜之後責襲官寵之前榮戾大易補
過之訓犯中庸素位之戒無一可者也僕幸交于執事
久矣且積愛生妍積憎生醜古来共然别嫌明㣲先軰
所慎雖以李絳之賢亦有議其私于同年者矣自執事
持憲江左于人無所假于法無所貸薦紳間咸稱頌據
經秉直無與左右比者夫激揚清濁與衆為公執事豈
<pb:KR4e0190_WYG_005-45b>
以公法私一交㳺僕豈得以交㳺故干執事公法雖執
事諉曰吾以旌賢誰能信之一牌坊之費四五十金計
工二十人有竒一工計役三四旬則是二十餘人計役
七八十旬有竒崇虛跡捐實費無禆絲髪有損尋丈此
僕為暴殄已過矣僕己丑與第時曾隨例給牌坊直百
金且僕既有牌坊直矣又有牌坊是兩饕也有司既給
僕牌坊直矣又爲僕建牌坊是兩費也柰何使一人兩
費有司凡此數事實所不敢當非敢匿心矯跡多為枝
<pb:KR4e0190_WYG_005-46a>
辭以徼避譲之名重獲辠有道之門伏惟執事鑒亮命
有司停止前事則幸甚理宜走謝面布悃𠂻坐病不能
謹以書致
　　　答舒雲川巡按書
使節之蒞于南土也且訖事而還之朝矣鄙人之所以
伺候于左右者一未能展而左右之所以垂愛于不肖
者顧數數有加焉既不敢以草莾蹤跡溷擾公府念無
可為謝者其於盛徳但知中心藏之而已兹辱賜坊牌
<pb:KR4e0190_WYG_005-46b>
價五十金再拜感激益不自堪曩時郭徐諸公按于兹
土亦甞以此惠見及僕時尚蒙恩在致仕之後然于諸
公之惠亦未之敢當也今為編氓則又異矣夫郭徐於
鄙人同年也而左右乃以此施之於山野踈逖素未嘗
交際之人此其為厚施益過于諸公然使僕不敢當於
致仕之先而顧敢當于編氓之後其為凟尊者之賜益
大矣此僕之所甚不敢也謹告返于使人辱左右知愛
之深當不以不恭為罪耳請謝未期臨書不勝馳望伏
<pb:KR4e0190_WYG_005-47a>
惟亮之
　　　與陳巡按遜齋書
某迂拙無似然至於慕徳嚮賢之心未嘗不與人同而
交際務施報尚徃来之誼亦未嘗不與人同也自使節
惠臨江南躬清苦之行以率先屬吏嚴激揚之政以整
齊習俗某雖在山澤亦竊聞風而慕焉久矣且使節蒞
敝邑兩辱垂問野人之廬而士夫間亦每傳言執事以
道義相愛因復自念僕未嘗一日得奉教於左右而乃
<pb:KR4e0190_WYG_005-47b>
辱降意先施若此則又竊感且愧焉久矣然則僕於執
事不為無所嚮徃而執事於僕不為無所下交矣其於
所謂慕義之心報施之禮皆宜奔走自効於左右而乃
缺然至今焉者非甚踈狂當不若是故敢以鄙懐布於
左右某被罪為民人也諸公髙誼雖過以士禮相遇而
固陋之私則不敢不以民禮自居編甿之役既非所以
僣於縉紳之交稼穡之論亦非所以參於政事之間是
以八九年来其於公門未嘗敢窺焉盖非敢自為偃蹇
<pb:KR4e0190_WYG_005-48a>
誠不敢以凟尊者也草莾之不敢見孟子之所謂不敢
也且某多病早衰去冬復感隂寒遂成末疾兩足痿痺
卧不能起䬃然摧朽已成廢人惟屏跡村庄少藉藥物
支持是以執事之門既未及躬候而執事枉頋又不及
擁篲以迎盖坐此也然則僕於執事交際之禮既拘於
分之不敢自盡嚮徃之殷又牽於病之不能自致惟有
捫心懐慙而已念無以逹於左右故敢以書上并以為
謝幸垂亮焉
<pb:KR4e0190_WYG_005-48b>
　　　與徐少初邑侯書
某罪𨽻之餘禮不宜復齒於縉紳交際之間是以每逺
引而去之竊以為姓名不通於諸公久矣兹又辱巡倉
巡江二公之賜令人愧悚益不自勝欲作書辭謝又難
於為說是以敢有所請教於明公也夫諸公之賜其名
則幣帛果酒也而叩其實則白金也欲以辭幣帛果酒
為說則悖於其實欲以辭銀為説則悖於其名是以措
詞之難也古者禮存于幣帛之先後世以幣帛為禮此
<pb:KR4e0190_WYG_005-49a>
其實則亡矣而其名尚存也若夫市道之交則錢貨而
已矣雖然如公古道君子也如諸公古道君子也豈不
欲行古之道而以市道歟豈以為若某軰人者其好潔
操行之心不能勝其嗜利無耻之心故幣帛虛名也金
錢實利也而特以此厚之歟其特以此愧之歟頑鄙之
人可以省矣是諸公之所以㢘頑也某罪𨽻也賜之幣
帛不敢當賜之金錢不敢當豈其能自處以㢘乎盖古
之所謂不敢也然而為嘵嘵者竊懼名實之亂也公古
<pb:KR4e0190_WYG_005-49b>
道君子必且有以教我矣某山野鄙人於當道諸公辱
顧不敢答辱賜不敢拜非以為簡也禮不敢也答與拜
既不敢不答不拜又鄙心所甚不自安也曩曽奉凟乞
命吏人於鄉官掲帖中除去賤名以安編氓之分豈未
蒙亮察耶恃在知愛乞如前所凟則上官可以不知鄙
人姓名而交際之間可以冺然無跡矣附凟
　　　又
讀清獄申文深知仁人之用心至悉謹篋而藏之以告
<pb:KR4e0190_WYG_005-50a>
後之君子以延長者之惠於無窮更承示區處牌坊事
徃時所辭諸坊牌銀只為未有所處遂至久而不知所
用之矣今用以修理書院不惟此銀得有所着落且于
風教有補焉甚善甚善但中間稱奨鄙人太過讀之且
甚自愧也某嘗以為今日吾軰之病大率在于實行未
修而虛名先著閫域不務而門面是張是以書院講學
一節多為具文而非彼此感應之真機而其志之不相
同者則遂指摘以為口實誠所謂吾黨有過焉者也况
<pb:KR4e0190_WYG_005-50b>
如僕者極踈且陋何敢當此乞於申文中自見今買荘
一所以下至僦船以居數句及因以禮敦請講學一句
敢勞削去是所以免僕于名浮之耻而亦左右相愛以
徳之素心也幸亮之
　　　與王堯衢編修書
抱病懶慢久缺書問知執事不謂我踈簡也春来卜居
陽羡此中山水清絶無車馬送迎之煩出門則從二三
子登山臨水歸来閉門食飲寝夢尚有餘閒復稍從事
<pb:KR4e0190_WYG_005-51a>
于問學然詩文末藝與博雜記問昔嘗强力好之近始
自覺其如羊棗昌歜之嗜不足飢飽于人非古人切問
近思之義于是取程朱諸老先生之書降心而伏讀焉
初亦未嘗覺其好也讀之且半月矣乃知其㫖味雋永
字字發明古聖賢之藴凡天地間至精至妙之理更無
一閒句閒語所恨資性蒙迷不能深思力踐於其言焉
耳然一心好之固不敢復奪焉此類之書皆近世英敏
材辨之士以為老生爛話至束閣不肯觀雖其苦心敝
<pb:KR4e0190_WYG_005-51b>
精于文字間而竟不免老死而無所聞有可痛者僕之
自陳其愚盖過不知量亦欲執事之同所嗜好也何如
何如近日當事者所去取投閒之臣僕已先知其去與
取之必如此矣不足為恠且平生亦頗能自為主張不
敢跟人哭笑不敢以鴟鳶之所争蝸角之所戰者以動
吾心而累吾守此亦執事所素鑒無待僕自明也無待
僕自明而猶自明云云者有說也父子至情恐以此上
累吾父之心湏吾執事觧喻耳當今之士隱居篤學修
<pb:KR4e0190_WYG_005-52a>
名砥節如湖州唐子平凉趙子軰者凡若干人僕之駑
駘十不及其二三然此軰皆淪胥流落淹滯已十數年
少者壮壮者且老以衰或餒凍無以存活又其初皆以
盡力國事誤觸綱而抵禁非如僕之自以私罪去也此
軰尚不得為當事者所與則僕得與此軰同陸沉焉固
無憾也更何有所覬乎凡人出處利鈍數固不偶始言
官謬相薦時僕固知終必且棄去以為萬一不棄去則
僕之自為處亦有甚難者何也若使僕復如舊時隨逐
<pb:KR4e0190_WYG_005-52b>
行隊進退以旅趦趄囁嚅于明時無粟粒之補則將毁
平生而弁髦之且嚮惟不能為此所以甘心去官而無
所悔耳不然則桞士師所謂何必去父母之邦者也若
使不如此而如彼守其愚戅固陋而不變恐日月漸久
積嫌積忤自作禍孽更有甚於嚮時既不能為邯鄲之
歩竟當匍匐而歸耳是以中夜思之進退狼狽乃今得
自脱於此固可謂之幸而不可謂之不幸也古人有言
人各有能有不能懸釡帶索枯槁丘壑雖窮死而不肯
<pb:KR4e0190_WYG_005-53a>
悔者僕自謂能之隨逐行隊進退以旅以徼幸於衣錦
乘軒之華者僕非不欲勉强學焉恐竟不能也僕自生
齒以来百種嗜欲頗少於人亦絶不知人間有炫耀顯
赫事獨不能淡於飲食乃始痛為節損或四五日不肉
食始而苦之久且甘之矣間飲食於富貴之家腥膏滿
案且噦之而投筋矣所以苦身自約如此者以為既不
能改于其固陋以狥時好則貧賤自是此生常事諺曰
畏水者不乗橋恐其動心也且夫自處不當違其所能
<pb:KR4e0190_WYG_005-53b>
而强其所不能處人當成就其長而䕶其所短安知當
事者之非深愛我乎僕幸未衰敗苟自不樹立則已耳
若夫假之以二三年孜孜早夜敏行而不敢怠則子輿
所謂獨善兼善與退之所謂行道為書化今傳後或者
不能兩讓矣豈有不得於進又不得於退者乎執事知
我故不慙大言且非此無以解吾父之懐也吾父之所
以戀戀於僕者亦非以今時富貴人望僕也王良有言
父子情深或意僕之以是為憂也而亦憂焉耳僕固不
<pb:KR4e0190_WYG_005-54a>
憂也又或者以自少教之讀書不忍遽見其廢錮於聖
世矣乎雖然成敗失得且當要之久逺毋遽為僕戚戚
也望吾執事早晩間曲為寛慰則數千里外人子懸望
之心亦稍紓矣是執事之賜也客居無事二三子時時
以舉業文字强相問訊亦殊妨静坐與讀書但念此身
為宇宙中人其於塵俗奔走縟禮煩儀之事既以其溷
擾而厭避之于此不當更有所厭耳舍妹并甥女想皆
康吉餘懐不盡生平最懶作書更懶作真書書又多
<pb:KR4e0190_WYG_005-54b>
差與執事書既不可假手於人又不能不差又不及更
錄輙以呈上并希亮之
　　　答周約菴尚書書
某自屏居以来自以罪𨽻不敢復齒於薦紳之後故居
當南北孔道非逃虛者所宜遂舘於陽羡山間坐此去
人益逺親知徃来一切罷廢雖最辱知愛如明公亦尚
未能繼掃門之役以承教語叙𠂻曲此其懶慢之罪僕
猶自知况長者乎以為宜麾而棄之矣不謂過辱記錄
<pb:KR4e0190_WYG_005-55a>
逺勤使人且手書慰諭尚欲納僕於古人之域捧書自
激竊感且歎固知長者之度不肯輕棄一物欲曲而成
之若此然来書所教尚以僕早年受知之故盖見僕少
時意氣可以竊冀人之尺寸焉而未知僕今憊駑樗散
雖欲比於今之人而有不逮也僕少不自揆亦嘗有四
方之志而才器迂滯本不適時加以弱冠從仕重以負
氣學未及成而驟試之且少年負氣不識忌諱以迂滯
之器而試未成之學重以負氣之習此其動輙罹咎也
<pb:KR4e0190_WYG_005-55b>
豈足恠哉猶幸免誅戮得齒編氓且少嬰疾疢三十以
後齒髪漸衰委形既然志亦隨之即如讀書為文本是
素所嗜好近或挟册讀未數行輙眊然而睡矣旬月不
一御鉛墨時或為之輙終日汗漫申紙䑛筆竟不能成
十數字而遂以罷夫外則廢於親知之徃来内則廢於
文史之玩即此一兩事則其衰頺弛靡不比於人也可
盡見矣此其意盖欲槁形灰心自同木石豕鹿之間使
宇宙廣濶着此一閒人足矣淮隂南陽之事固萬不敢
<pb:KR4e0190_WYG_005-56a>
一冀焉至如象緯地形諸家之學如来書所稱管鄧所
長亦何敢不自量而攬焉以為可幾乎且夫淮隂南陽
其始皆匵其器而不輕以試䄂手而觀天下之勢如良
醫之隔垣而洞五臟也故其壇而拜焉廬而顧焉則以
造次一二語而圖王致伯之畧遂以定况齷齪如僕軰
者所謂以迂滯之器而試未成之學如弋者百發而徼
於一中故屢試屢蹶此其大巧大拙之效已見于前事
矣乃欲以倦逰息機之後而自比於古人隱居求志之
<pb:KR4e0190_WYG_005-56b>
前雖强自鞭策固知其不類也然則明公教督之厚其
何以承之甚自激也甚自愧也雖然自屏居以来澄慮
黙觀亦既久之乃稍稍窺見古之儒者所以為學之大
端竊以其實乃在於身心性情之際而不以事功技術
掲耳目為也故其退藏於宻者甚約其究可以窮神而
立命古固有豪傑之士而不知學者衆矣是以事功流
而為權計技術流而為小道凝静致逺南陽其幾乎其
雜於申韓則擇術之過也淮隂烈矣竟以矜能伐功殞
<pb:KR4e0190_WYG_005-57a>
其軀以輅之才局於方技僅與華佗朱建平醫相為伍
鄧征西以所長濟事以所長殞身與淮隂同此數子者
不可不謂豪傑之士也然其擇術則可謂不審矣僕功名
韁鎖已獲斬㫁至於象緯地形種種諸家之學徃時亦
頗嘗注心焉今盡以懶病廢竊以為絶利於百途固将
藉此餘閒聚精蓄力洞極本心洗濯愆過以冀収功於
一原而未知竟當何如耳近来每觀伊洛之書及六經
之㫖覺有毫髮悟入則終日欣然忘其居之陋而形之
<pb:KR4e0190_WYG_005-57b>
憊也所苦習氣纏繞欲障起滅未能痛與掃除使之光
大然不敢不勉焉以為古来儒者所以自淑其身之學
其命脉或不外此而無有乎窮逹古今之異者也若乃
進僕於抱膝髙吟之儔則必不敢當謂僕爲今之腐儒
鄙儒賤儒也其亦可幾乎以是少酬明公之知明公其
許我乎辱愛之深故不敢隱其愚且狂也今邉陲多難
兵財窘急明主側席正豪傑展効之時為社稷計維公
軰一二耆舊隆中之業是有在矣其何譲焉山野鄙人
<pb:KR4e0190_WYG_005-58a>
其盱而望之矣
　　　與賈鳳陽書
史生還獲聞起居與徳政之詳甚慰素仰弟迂踈無似
自屏居以来四方知舊絶不敢通書或有書見及則答
之而已以為山林屏廢杜門省過之人其禮自宜如是
且亦平生自守其固陋而不敢失者也今春偶有素不
相識鄉人名孫伸者持兄書惠見及當時姑奉答一書
後或言此人先造贋書以誤左右之聼聞之不勝惶悚
<pb:KR4e0190_WYG_005-58b>
弟自己丑偕兄登第至今十餘年雖至親未嘗敢為之
請屬雖在敝郡縣諸公亦素不敢有一字相屬乃為素
不識面之人請屬于千里之外亦可笑矣且弟縦不才
亦素知兄之剛正豈宜以私干之既以自愧又以自訟
豈平生心事不能見信于一鄉此人所以至此也若果
有此煩兄發其事治其人以為作偽之戒并将原所造
贋書發下一覽感感
　　　答殷生原學書
<pb:KR4e0190_WYG_005-59a>
来書推奨鄙人甚非倫比頭陀僣謂佛子法王此大罪
過也雖然亦足以見吾友向徃之殷矣僕不自¶量竊痛
世人汩於利欲迷失真種絶去人理自墮鬼蜮是以在
羣衆中徃徃不惜齒頰一與破迷雖至速侮招尢亦不
為悔至於同游諸子尢更不敢惜齒頬然察其中如聞
古樂而思睡者固亦多矣亦不為悔盖冀有一二人能
深信吾說而共行之以究乎其精則宇宙間氣脉尚有
所寄不至盡泯爛此吾人大功徳也敢復自愛乎今吾
<pb:KR4e0190_WYG_005-59b>
友乃不見謂迂濶直欲相從於湖海寂寞之域信之甚
真而志之甚篤則交戰勝負之機固已决矣是余之所
汲汲而求者也但湖上之行本欲絶去言語文字於萬
緣不染時黙悟此心今與吾友同行不免更費一畨酬
酢耳然来意不欲固違也到無錫時當相約所云議論
牴牾且勿尢人豪逹宼盗亦且勿尢人盖自家不知有
幾多病痛在也今且只悉心洗刮自家病痛盡時更看
感應處何如既已深知吾友之意此後當益盡吾言耳
<pb:KR4e0190_WYG_005-60a>
草草
　　　與劉三府寒泉書
荒荘重辱枉駕緣病體就醫不及擁篲耿耿承委送太
府先生文字以郡人頌郡公非特分所宜然抑亦情不
能已雖然鄙意有不敢不逹之左右者僕少不知學而
溺志於文詞之習加以非其才之所長徒以耽於所好
而苦心矻力窮日夜而强為之是以精神耗散而不能
收筋力枯槁而不能補積病成衰年及四十尫羸卧床
<pb:KR4e0190_WYG_005-60b>
已成廢人此皆諸公所共親見所共垂憫者僕平日傷
生之事頗能自節獨坐文字之為累耳反之於心既非
畜徳之資求之於身又非所以為飬生之地是以深自
愧悔盖絶筆不敢為文者四年於兹將以少緩餘生為
天地間一枯木朽株而已方欲盡取前稿燒毁以銷宿
愆不意為人抄錄而無錫卜君殊不相信謬行刋刻再
三以書止之而不能不知其何說也然亦賴有此刻可
查平生無一篇文字不在其中執事試考其年月皆四
<pb:KR4e0190_WYG_005-61a>
年以前胡說也若今日復勉强承命則後来更不可復
辭於人人矣二三年間亦有一二府縣諸公索文者僕
不敢為枝辭相誑但據本心以告曰自今以後更有為
府縣及朋友間作一篇應酬文字則今日誠得罪於執
事矣今於諸公亦不敢為枝辭亦但據本心以告曰自
今以後更有為郡縣及朋友間作一篇應酬文字則今
日誠得罪於諸公亦誠得罪於太府矣伏惟諸公矜而
恕之
<pb:KR4e0190_WYG_005-61b>
　　　答王遵巖書
兩得兄書拳拳以病體為念真意懇惻令人讀之堪為
涕下非兄死生之交不能至此感激感激人傳言吾病
過重者盖有兩說一則以木腎為患痰火時作不得不
閉戸調理人以我經年病不見人則以我病不可支矣
不知我貌則槁矣而精神尚可不死盖近於養生家稍
稍得一歸根法也其一說則自以早年有志今四十外
矣而猶然醉夢人也盖非特文章氣節平生所劼力而
<pb:KR4e0190_WYG_005-62a>
從事者既於真性不切及所聞於經書師友與意見之
所窺測而自以為道者亦竟如隔壁聼話全無交渉近
来痛苦心切死中求活将四十年前伎倆頭頭放捨四
十年前見解種種抹摋於清明中稍見得些影子原是徹
天徹地靈明混成的東西生時一物帶不来此物却原
自帶来死時一物帶不去此物却要完全還他去然以
為有物則何睹何聞以為無則參前倚衡瞻前忽後非
胸中不掛世間一物則不能見得此物非心心念念晝
<pb:KR4e0190_WYG_005-62b>
夜不捨如養珠抱卵下數十年無滲漏的工夫則不能
收攝此物完養此物自古宇宙間豪傑經多少人而聞
道者絶歎其難也好仁者無以尚之此真消息也終日
如愚終日忘食此真工夫也無以尚之則有一物可尚
便不是此物矣忘食則於閒事有不暇者矣如愚則於
才技有不使者矣孔顔一生工夫所以完養收攝此寳
藏也僕近稍悟得此意而深恨年已過時雖知其無成
然本是自家寳藏不得不有冀於萬一也是以痛為掃
<pb:KR4e0190_WYG_005-63a>
抹閒事收歛精神之計則不得不簡於應接不得不托
於病不可支以謝客是以人知吾之病甚而不知吾之
别有意也此意更不敢露於人以兄念我太厚憂我太
深故特披露之兄萬無洩我秘宻重増嘵嘵之口也安友
為我求序得託雄文以不朽甚幸過望僕舊從兄學為
文章有¶一二僅得處盡是兄之指教但才既不長又不
能竭精力以從事是以遂成廢罷韓子所謂徙業者不
嚌其胾者也獨覺兄之奔逸絶塵而已矣近来自觀舊
<pb:KR4e0190_WYG_005-63b>
稿支離叛道之言篇篇有之理既不當文亦未工赧然
盡欲焚燒而後為快緣頗為人抄錄無可柰何盖以吾
今日文字伎倆湏并却三四年精力専専幹此一事自
謂可望於古閫域今自度必無此閒精神可以了此也
既自知不了則豈欲以不了者而信今傳後乎亦愚矣¶¶¶¶
貴鄉洪子因信兄而¶¶¶過信我遂亦以我為<md:KR4e0190_SBCK_009-41a>¶可與斯文也
與安友謀刻之而請序於兄僕既而聞之愧汗駭愕盖
吾文未成吾自知之且不知此生為言語文字人也居
<pb:KR4e0190_WYG_005-64a>
常以刻文字為無㢘耻之一節若使吾身後有閒人作
此業障則非吾敢知至於自家子弟則湏¶有遺屬説破
此意不欲其作此業障也僕居閒偶想起宇宙間<md:KR4e0190_SBCK_009-41b>¶有一
二事人人見慣而絶是可笑者其屠沽細人有一碗飯
吃其死後則必有一篇墓誌其逹官貴人與中科第人
稍有名目在世間者其死後則必有一部詩文刻集如
生而飲食死而棺槨之不可缺此事非特三代以上所
無雖漢唐以前亦絶無此事幸而所謂墓誌與詩文集
<pb:KR4e0190_WYG_005-64b>
者皆不乆泯滅然其徃者滅矣而在者尚滿屋也若皆
存¶在世間即使以大地為架子亦安頓不下矣此等文
字倘家藏人畜者盡舉祖龍手叚作用一畨則南山煤
炭竹木當盡減價矣<md:KR4e0190_SBCK_009-42a>¶可笑可笑¶¶¶¶¶¶僕又何用更置一莖草
于鄧林棼棼之間哉至於求序於兄僕與兄何等朋友
也其有所求吾自求之而何待於人為之媒哉以為吾
文苟有成則當求兄不成則不敢以累兄知人之明也
及得兄序讀之令人益增慙汗吳下自古来文人正不
<pb:KR4e0190_WYG_005-65a>
少以為僕盖過二千年吳下詞人而直接朴㳺之文統
既使兄為私於所好人若使僕與人争名争先然者非
兄之所以愛僕也使兄今日為僕作序則亦宜道兄與
僕昔以文相切磋以才弱志隳幾成而罷之意句句道
却實事庻使兄為不誣而吾亦可以不愧耳至於兄之
雄文則千百年自有定價倘吾文稍進乃敢為兄作序
今且不欲羔䄂於狐裘也刻板事既已力止兄序遂亦
寳藏之未敢示人也不具
<pb:KR4e0190_WYG_005-65b>
　　　與卜無錫書
僕支離床席已成廢人久不能一奉晤言殊<md:KR4e0190_SBCK_009-42b>¶深耿耿近
敝邑一刻字人云執事欲刻鄙言雖或傳言之妄然聞
之殊不自安盖執事與善之過雖淺陋言語猶不欲遺
之此在執事則為盛心然本非立言之人而徒為覆瓿
之用此在鄙人則甚可愧且今世所謂文集者徧滿世
間不為少矣其實一字無用彼其初作者莫不妄意于
不朽之圗而適足以自彰其陋以取誚於觀者徒所謂木
<pb:KR4e0190_WYG_005-66a>
災而已僕每為彼愧之而復自效尤之乎昔人論文章
家惟見理明而用功深者乃能得之此未易言也况僕
平生本無立言以求不朽之意偶少年時隨一二友人
强習世間綺語以才力滯鈍兼復懶病加以踈拙于身
心而强欲求工於筆札竟不能工而罷閒中偶觀舊稿
一二篇支離不經之言滿紙而是盡欲焚燒為快又自
悔向来錯用心力而一無所成也若欲以此傳於人人
則既以自誤又復誤人且昔人云人短於自見僕自知
<pb:KR4e0190_WYG_005-66b>
猶然人又将謂之何執事苟以為可而欲傳之是有累
於執事之明苟不擇其可否而欲傳之是有傷於執事
隱惡之義也承執事知愛敢布腹心萬望中止其事則
執事之愛我更厚矣
　
　
　
　荆川集巻五¶
<md:KR4e0190_SBCK_010-1a>¶
<pb:KR4e0190_WYG_006-1a>
欽定四庫全書
　荊川集巻六
　¶　　　　　　　　　　　明　唐順之　撰
　　序¶
　　　中庸輯略序¶
中庸輯略凡二巻初宋儒新昌石&KR1488;子重采兩程先¶生
語與其高第弟子游楊謝侯諸家之説中庸者為¶集解
凡幾巻朱子因而芟之爲輯略其後朱子既自¶采兩程
<pb:KR4e0190_WYG_006-1b>
先生語入集註中其于諸家則又著爲或問¶以辨之自
集註或問行而輯略集解兩書因以不著¶于世友人御
史新昌吕信卿宿有志于古人之學且¶謂子重其鄉人
也因購求此兩書而余以所藏宋板<md:KR4e0190_SBCK_010-1b>¶輯略本授之已而
吕子廵按江南則屬武進李令板¶焉而集解則不可復
見矣序曰蓋古之亂吾道者常¶在乎六經孔氏之外而
後之亂吾道者常在乎六經¶孔氏之中昔者世教衰而
方術競出隂陽老墨名法¶甞與儒並立而為六家為九
<pb:KR4e0190_WYG_006-2a>
流其道不相為謀而相¶與時為盛衰佛最晩出其説最
盛至與吾儒並立而¶為儒佛然其不相謀而相盛衰也
則亦與六家九流¶同夫彼之各駕其説而其盛也至與
儒亢而六而九¶而二也斯亦悖矣雖然其不相為謀也
則是不得相¶亂也嗚呼六經孔氏之教所以别于六家
九流與佛<md:KR4e0190_SBCK_010-2a>¶而豈知其後也六家九流與佛之説竄入于
六經孔¶氏之中而莫之辨也説易者以隂陽或以老莊
是六¶經孔氏中有隂陽家有老家矣説春秋者以法律
<pb:KR4e0190_WYG_006-2b>
説¶禮者以刑名數度是六經孔氏中有名家有法家矣¶
説論語者以尚同之與兼愛尚賢明鬼是六經孔氏¶中
有墨家矣性不可以善惡言其作用是性之説乎¶心不
可以死生言其真心常住之説乎是六經孔氏¶中有佛
家矣六家九流與佛之與吾六經孔氏並也¶是門外之
戈也六家九流與佛之説竄入于六經孔¶氏之中而莫
之辨也是室中之戈也雖然六家九流<md:KR4e0190_SBCK_010-2b>¶之竄于吾六經
孔氏也其為説也粗而其為道也小¶猶易辨也佛之竄
<pb:KR4e0190_WYG_006-3a>
于吾六經孔氏也則其為道也宏¶以濶而其為説也益
精以密儒者曰體用一原佛者¶曰體用一原儒者曰顯
微無間佛者曰顯微無間其¶孰從而辨之嗟乎六經孔
氏之旨與伊洛之所以講¶于六經孔氏之旨者固具在
也苟有得乎其旨而超¶然自信乎吾之所謂一原無間
者自信乎吾之所謂¶一原無間者而後彼之所謂一原
無間者可識矣儒¶者于喜怒哀樂之發未甞不欲其順
而達之其順而¶達之也至于天地萬物皆吾喜怒哀樂
<pb:KR4e0190_WYG_006-3b>
之所融貫而<md:KR4e0190_SBCK_010-3a>¶後一原無間者可識也佛者于喜怒哀樂
之發未甞¶不欲其逆而銷之其逆而銷之也至于天地
萬物泊¶然無一喜怒哀樂之交而後一原無間者可識
也其¶機常主于逆故其所謂旋聞反見與其不住聲色
香¶觸乃在于聞見色聲香觸之外其機常主于順故其¶
所謂不睹不聞與其無聲無臭者乃即在于睹聞聲¶臭
之中是以雖其求之于内者窮深極微幾與吾聖¶人不
異而其天機之順與逆有必不可得而强同者¶子程子
<pb:KR4e0190_WYG_006-4a>
曰聖人本天釋氏本心又曰善學者却于已¶發之際觀
之是中庸之旨而百家之所不能駕其説<md:KR4e0190_SBCK_010-3b>¶羣儒之所不
能亂其眞也彼游楊謝侯諸家之説其¶未免于疵矣乎
吾弗敢知然而醇者大矣其未能不¶浸滛于老與佛乎
吾弗敢知然而師門之緒言蓋多¶矣學者精擇之而已
矣則是書其遂可廢乎是信卿¶所為刻以待學者之意
也¶
　　　明道語略序
<pb:KR4e0190_WYG_006-4b>
道致一而已矣學者何具多歧也蓋聖人賛易模冩¶人
心之妙與乾坤合體而蔽之以兩言曰忠信曰敬¶忠信
者非他也吾心之無所欺焉者而已矣敬者非¶他也吾心之
無所肆焉者而已矣此無所欺之心即<md:KR4e0190_SBCK_010-4a>¶此無所肆之心
此無所肆之心即此無所欺之心此¶無所欺無所肆之
心即渾然乾坤之心非二也乾坤¶之心不可見而見之
於復復之所以見乾坤之心也¶學者黙識其動而存之
可矣是以聖人於乾則曰其¶動也直於坤則曰敬以直
<pb:KR4e0190_WYG_006-5a>
内乾坤一於直也動本直¶也内本直也非直之而後直
也蓋其醖釀流行無斷¶無續乃吾心天機自然之妙而
非人力之可為其所¶謂黙識而存之者則亦順其天機
自然之妙而不容¶纎毫人力叅乎其間也是故湛然常
寂而非静也盎¶然常感而非動也退藏於密而非内也
曲成萬物而<md:KR4e0190_SBCK_010-4b>¶非外也不寢不食而非助也不睹不聞而
非忘也懲¶忿窒欲而未甞損也改過遷善而未甞益也
是乾之¶所以為易而坤之所以為簡也如此則為敬以
<pb:KR4e0190_WYG_006-5b>
直内¶不如此則為以敬直内如此則為集義不如此則
為¶義襲如此則為由仁義行不如此則為行仁義故曰¶
道致一而已矣學者何其多歧也彼其所謂從事於¶心
者蓋未甞實有見乎天機流行自然之妙而往往¶欲以
自私用智求之故有欲息思慮以求此心之静¶者矣而
不知思慮即心也有欲絶去外物之誘而專¶求諸内者
矣而不知離物無心也有患此心之無著<md:KR4e0190_SBCK_010-5a>¶而每存一中
字以着之者矣不知心本無着中本無¶體也若此者彼
<pb:KR4e0190_WYG_006-6a>
亦自以為求之於心者詳矣而不知¶其弊乃至於别以
一心操此一心心心相捽是以欲¶求寧静而愈見其紛
擾也夫聖人論心之精莫如易¶之乾坤而善發易之藴
者莫如程先生之書先生之¶書得於心而言之者也故
其言曰鳶飛魚躍與必有¶事焉而勿正之意同會得
活潑潑地不㑹得只是¶弄精魂又曰未嘗致纎毫之力
此其存之之道又曰¶以敬直内便不直矣然則彼之所
謂從事於心者其¶為敬以直内者耶其為以敬直内者
<pb:KR4e0190_WYG_006-6b>
耶其為非力以<md:KR4e0190_SBCK_010-5b>¶存之者耶其為力以存之者耶其為活
潑潑地者耶¶其為弄精魂者耶武進尹撫州徐君子弼
自少有志¶於心學蓋讀先生之書而有㑹焉而懼學者
求於心¶者之差也則取二程全書採其要略而刻之於
邑中¶以其出於明道者為多也而題之曰明道語略嗚
呼¶學者患不知求之於心知求之於心矣而其多歧又¶
如此故夫擇之果不可以不精也¶
　　　季彭山春秋私考序
<pb:KR4e0190_WYG_006-7a>
春秋之難明也其孰從而求之曰求之聖人之心聖¶人
之心其孰從而求之曰求之愚夫愚婦之心春秋<md:KR4e0190_SBCK_010-6a>¶者儒
者之所累世而不能殫其説者也而曰求諸愚¶夫愚婦
之心不亦迂乎孔子甞自言之矣吾之於人¶也誰毁誰
譽斯民三代所以直道而行者也春秋者¶聖人有是非
而無所毁譽之書也直道之所是春秋¶亦是之直道之
所非春秋亦非之春秋者所以寄人¶人直道之心也人
人之心在焉而謂其文有非人人¶之所與知者乎儒者
<pb:KR4e0190_WYG_006-7b>
則以為聖經不如是之淺也而¶往往謂之微辭是以説
之過詳而其義益蔽且夫春¶秋之為春秋以誅亂討賊
而已子而嚴父臣而敬君¶人人有不知其為是而弑君
簒父人人有不知其為<md:KR4e0190_SBCK_010-6b>¶非者哉人人知其為是非而或
䧟于弑逆焉者昔人¶所謂以意為之也雖其以意䧟于弑逆
而其直道而¶行之心固隱然而在也聖人早為之辨醒
其隱然而¶在之心以消其勃然敢動於邪之意是以亂
臣賊子¶懼焉而能自還也其使之懼者不逆之於勃然
<pb:KR4e0190_WYG_006-8a>
而動¶者之不可忍而牖之於隱然而在者之不容息是
以¶能使之懼也非書其弑以懼之之謂也其懼者但覺¶
其隱然而在者之忽露而不覺其勃然而動者之暗¶消
是以懼也非懼其書我而不敢為之謂也故曰孔¶子懼
作春秋春秋成而亂臣賊子懼孔子之懼心斯<md:KR4e0190_SBCK_010-7a>¶人直道
而行之心一也斯人直道而行之心亂臣賊¶子之懼心
一也人人之心在焉而謂其文有非人人¶所與知者乎
善説春秋者則不然曰無義戰人人可¶以知其為無義
<pb:KR4e0190_WYG_006-8b>
戰也而奚問其有鐘皷無鐘皷云爾¶也曰某三王之罪
人某五伯之罪人人人可以知其¶罪之在也而奚問其
功與過云爾也曰亂臣賊子懼¶人人知其為討亂賊也
而奚問其君之有以取之無¶以取之云爾也以是説春
秋豈不簡約而易知也哉¶可謂以愚夫愚婦之心求春
秋而不蔽於聖經者也¶或曰然則游夏何以不能賛也
曰高與赤者世傳以<md:KR4e0190_SBCK_010-7b>¶為游夏氏之徒也師説固宜有在
焉者其猶未免於¶説之過詳歟其諸家之紛紛者又可
<pb:KR4e0190_WYG_006-9a>
知矣可謂蔽於¶聖經而不以愚夫愚婦之心求春秋者
也余為是説¶久矣儒者皆牽於舊聞迂焉而莫予信也
間以語彭¶山季君君欣然是之于是出其所著春秋私
考視余¶則公榖之義例左氏之事實諸家紛紛之説一
切摧¶破而獨身處其地以推見當時事情而定其是非
雖¶其千載之上不可億知然以斯人直道而行之心凖¶
之要無甚相逺者余是以益自信余之説有合於君¶也
君甞師陽明王先生聞致知之説為能信斯人直<md:KR4e0190_SBCK_010-8a>¶道之
<pb:KR4e0190_WYG_006-9b>
心與聖人無毁譽之心同其春秋大旨亦多本¶之師説
故其所見直截如此至於地里古今之沿革¶姓名氏族
之𣲖星歴之數度禘郊甞社禮樂兵賦之¶纎悉古今之
所聚訟皆辨析毫釐務極該貫昔人所¶稱經師莫之及
也以非大義所關故不擿之序中蓋¶余甞聞李愿中言
羅仲素説春秋初未甚曉然及住¶羅浮後其説不知何
如夫羅浮何與於春秋也豈不¶以此心空洞無物而後
能好惡與人同好惡與人同¶而後能説春秋也歟君老
<pb:KR4e0190_WYG_006-10a>
矣方且隱雲門之邃厭文¶字之支離兀然洗心以游於
無物其所説春秋又當<md:KR4e0190_SBCK_010-8b>¶有進於是者余尚得而見之¶
　　　巽峰林侯口義序¶
有逐末之學而後有反本之論蓋有執器而無得者¶論
者曰盍反而求之乎道雖然未若即器而道之為¶至也
有稽古而無得者論者曰盍反而求之乎今雖¶然未若
即古而今之為至也有滯經而無得者論者¶曰盍反而
求之乎心雖然未若即經而心之為至也¶孔子不云乎
<pb:KR4e0190_WYG_006-10b>
興於詩立於禮夫詩之咏歌禮之數度¶豈非所謂器而
詩禮之為經也豈非所謂古也哉試¶甞觀之心之不能
離乎經猶經之不能離乎心也自<md:KR4e0190_SBCK_010-9a>¶吾心之無所待而忽
然有興則詩之咏歌關雎猗那¶之篇已隨吾心而森然
形矣是興固不能離乎詩矣¶然自其讀詩而有得也未
甞不恍然神游乎關雎猗¶那之間相與倡和乎虞廷周
廟而不知膚理血脉之¶融然以液也則是學詩之時固
已興矣非既學詩而¶後反求所以興也自吾心之無所
<pb:KR4e0190_WYG_006-11a>
待而忽然有立則¶禮之數度玉藻曲禮之篇已隨吾心
而森然形矣是¶立固不能離乎禮矣然自其讀禮而有
得也未甞不¶恍然神游乎玉藻曲禮之間相與揖讓乎
虞廷周廟¶而不知膚理血脉之肅然以歛也則是學禮
之時固<md:KR4e0190_SBCK_010-9b>¶已立矣非既學禮而後反求所以立也安得以
寓於¶篇者之為經而隨吾心森然形者之不為經耶故
即¶心而經是已安得以無所待者之為吾心而有所待¶
而融然以液與有所待而肅然以歛者之不為吾心¶耶
<pb:KR4e0190_WYG_006-11b>
故即經而心是已然則何末非本而又何所逐耶¶何本
非末而又何所反耶雖然善學者一之不善學¶者二之
非獨今日然也在孔孟之門亦或不免於二¶之矣子夏
傳詩傳禮後世訓詁家宗之子夏非訓詁¶也然已權輿
乎訓詁矣聖人懼其滯而無得也而曰¶女為君子儒君
子者務本之謂也子貢求性與天道<md:KR4e0190_SBCK_010-10a>¶於文章之外聖人
懼其離而無得也而曰一以貫之¶言文章即性與天道
也今之為形聲文字訓詁之學¶者皆是矣君子懼其滯
<pb:KR4e0190_WYG_006-12a>
而無得也為之説曰盍反而¶求之乎心也此所謂有逐
末之學而後有反本之論¶者也而學者縁此遂以為必
絶去形聲文字與訓詁¶求之窈窈冥冥而後可以為至
道二者本末則必有¶分矣然而皆聖人之所不與哉林
侯口義者侯之與¶二三子所以講於六經孔孟之書者
也林侯苦節而¶不以驕世峻行而不以矜俗其志務於
反躬以求盡¶乎精微而於古人形聲文字之間乃索之
如此其宻<md:KR4e0190_SBCK_010-10b>¶而析之如此其詳嘻吾知其不為滯也其殆
<pb:KR4e0190_WYG_006-12b>
有見於¶道器古今之不二也乎雖然吾猶懼二三子之
二之¶也二三子試致誠而求之黙識吾靈知靈覺之本
體¶於羣居誦習之中融然以液否耶肅然以歛否耶是¶
融然而肅然者在心耶在經耶在心也則何待乎經¶在
經也則何感乎心是心與經一者耶二三子可以¶即此
而自得之矣而又何窈窈冥冥之求哉或曰今¶之為形
聲文字訓詁之學者皆是也子顓顓焉若恐¶二三子之
離而去之何也曰本末則必有分矣二之¶皆弊也且夫
<pb:KR4e0190_WYG_006-13a>
滯經之弊淺而著離經之弊深而微滯<md:KR4e0190_SBCK_010-11a>¶經之弊惟固陋
者而溺於此離經之弊雖䟽通者或¶不免溺焉吾舉其
深而微而二三子乃或昧於其淺¶而著吾欲使二三子
不溺於䟽通之士之所溺而二¶三子乃或不免溺於固
陋之士之所溺則非余之所¶敢知也而亦非林侯之所
知也於是口義刻既成丹¶徒李令來請序序之¶
　　　筆疇序¶
苟可以誘世而勸俗者君子不廢也匹夫一怒挺而¶兩
<pb:KR4e0190_WYG_006-13b>
鬬於是時而莊語之以詩書禮樂則益其怒而疾¶其鬬
耳而滑稽之士為之微言冷擊嘲諧詼謔於其<md:KR4e0190_SBCK_010-11b>¶旁則釋
然一噱而散小夫婦人恣睢兇毒於㝠㝠或¶懼之以士
師理官之法彼有傲然而已矣巫兒佛媼¶為之張皇神
鬼指徵禨祥則彼且瞿目縮舌而駭汗¶夫苟可以解急
鬬則嘲諧詼謔或㨗於詩書禮樂苟¶可以懼㝠兇則神
鬼禨祥或痛於士師理官滑稽禨¶祥之説非君子之説
其要於解鬬而懼兇則君子所¶以為勸於世也由此言
<pb:KR4e0190_WYG_006-14a>
之其苟可以為勸於世雖其¶戯如滑稽誕如禨祥且不
廢也况其言之根據古先¶而不詭於繩墨者乎筆疇之
為書自居身御物至於¶家人細𤨏之事皆備自經史百
氏至於小説衢巷之<md:KR4e0190_SBCK_010-12a>¶談多所採摭蓋亦不盡雅醇而其
大旨要於使人畏¶慎柔寛擇歩而蹈以避咎其知足少
欲忍辱濡下賔¶名去華大率稱引老莊然而古先所以
厚施薄責懲¶窒忿慾之緒言亦往往而在也昔人謂老莊
處危世¶觸駭機欲以曲自全故往往上柔弱黜剛强至
<pb:KR4e0190_WYG_006-14b>
自處¶於材不材之間迷陽郤曲以晦世而免禍為是書
者¶其意毋乃出於此歟雖然使明哲之士讀之則自可¶
以觀其深剟其駁焉而節取其是者以閭巷鄉曲之¶士
讀之且將悚然有動乎其心怵於禍而冀於全去¶其狷
忿鬬争恣睢兇毒之習而庶幾乎謙柔長厚寛<md:KR4e0190_SBCK_010-12b>¶身之道
豈非志於勸俗者之一助歟是書故有板刻¶吾邑吳前
川翁乃刻而掲之墓之左屋以示其鄉人¶然半而不完
翁之子鳴玉既得其全書于是併刻之¶以廣於世以成
<pb:KR4e0190_WYG_006-15a>
父之志云¶
　　　王君注握竒經序¶
余少頗好奕無從得國工之譜而獨以意為之寤寐¶而
懸思焉久之其於戰守攻圍之間若或有得算焉¶而因
以勝於人其不能勝而敗焉者則咎於思之所¶不至而
已藝既稍習已而得國譜則余所以勝者大¶率多古人
已試之術其敗焉者則古人已先為之營<md:KR4e0190_SBCK_010-13a>¶救布置余于
是自笑其思之不極不能盡合於古人¶而又惜不早得
<pb:KR4e0190_WYG_006-15b>
國譜以助余之思也以是知古人之¶精神寓之于譜奕
者索諸已之精神與索諸古人之¶精神苟有得焉其致
一也奚必譜之是而心思之非¶奚必心思之是而譜之
非乎然則言兵法者何以異¶此自伏羲畫象貞坎悔乾
為師已寓居中握竒之義¶而握竒經則世傳以為黄帝
書蓋戰法自黄帝始也¶顧其文簡奥世鮮知者王君以
窮經餘力推究其説¶為之註釋其諸家言兵有及于握
竒者悉取而附之¶其營算占候亦綴焉以為兵家全書
<pb:KR4e0190_WYG_006-16a>
書示余余竊嘆<md:KR4e0190_SBCK_010-13b>¶其有似于吾所謂奕之譜也盖史稱衛
霍不學古兵¶法而每戰輙勝然觀其環車為營縱輕鋭
往當匃奴¶實得經中所載二壘游兵之義至諸葛氏摹
握竒為¶八陣鈎角聨絡一一古法宜其可以必勝矣而
竟不¶能成混一之功豈其所當之敵有堅脆耶何暗合
古¶法與純用古法者其效乃若是相反耶然君頗自竒¶
其説以為得吾書而用之内靖草竊外靖疆圉特為¶易
事盖余之于奕也雖知思與譜之無二然以譜措¶之懸
<pb:KR4e0190_WYG_006-16b>
思則差較毫釐以懸思措之臨局則又差較毫¶釐是以
聖人自謂能行三軍而又曰軍旅未學言兵<md:KR4e0190_SBCK_010-14a>¶之不可以
甞試也王君年始衰矣而志尚壯今塞垣¶多故安知不
有知君而舉之者使之儒服立軍門親¶皷&KR0911;之間以與
老將角短長而知其勝算之果不能¶出吾書也則王君
乃可以自信矣¶
　　　江隂縣新志序¶
有家者隨其家之所有而籍記之其常也凡其田畮¶租
<pb:KR4e0190_WYG_006-17a>
甔錢貫絲縷豉合醬罌僮指之數此纎勤治生者¶之所
詳而游閒華飾者之所略也凡其池舘花樹狗¶馬圖畫
古物珍器之數此游閒華飾者之所詳而纎¶勤治生者
之所略也二者則更相笑矣而家之所以<md:KR4e0190_SBCK_010-14b>¶為家者則固
在此而不在彼也與郡國州邑之有志¶自古而已然亦
所謂隨其郡國州邑之所有而籍記¶之其常也禹貢周
職方豈非志國邑者之所權輿也¶哉然自後世觀之則見
其有𤨏細而俚俗者矣夫其¶田賦高下之異等墳壚黎
<pb:KR4e0190_WYG_006-17b>
赤之異壤九鎮九澤之異¶名而五戎八蠻之異服其列
而載之可也至於篠蕩¶箘簵淮蠙江龜海錯之纎細則
類於草木蟲魚之書¶而多男少女多女少男之紀則近
於閭井村俗之談¶古人何若是之𤨏𤨏也蓋苟有切於
利器用而阜民¶生辨隂陽而蕃孳息則固不得以其穢
襍而略之而<md:KR4e0190_SBCK_010-15a>¶况其大且重者乎其所載而詳者固然則
其所不載¶者亦可知矣後之所謂地志者則異是矣其
叙山川¶也既無關於險夷瀦洩之用而其載風俗也亦
<pb:KR4e0190_WYG_006-18a>
無與¶於觀民省方之實至於壤則賦額民數一切不紀
而¶仙佛之廬臺榭之廢址達官貴人之墟墓詞人流連¶
光景之作滿紙而是嗚呼此何異於家之籍專記圖¶畫
狗馬玩具為粧綴而租甔錢貫所以需衣食之急¶者漫
不足徵也其亦何取於為家也與知家之有籍¶本以治
生而非以觀美國邑之有志本以經世而非¶以博物則
得之矣竊聞<md:KR4e0190_SBCK_010-15b>¶國朝集諸儒臣修一統志時兩人相誚其
一人欲載¶科目之數則曰此非進士録也其一人欲載
<pb:KR4e0190_WYG_006-18b>
户口田¶賦之數則曰此非黄白册也科目則别有録矣
不載¶宜也户口田畝固天下之大命而經國者所必稽
也¶且若彼之説則禹貢周職方其亦黄白册也哉彼固¶
以是為𤨏細俚俗焉而不載也江隂於常州為屬邑¶而
枕江之衝為蘇常諸郡北門以故視他邑獨重舊¶雖有
志而宜書不書不宜書而書大率如所論諸志¶之弊無
足徵者至今令餘姚趙君始更修之趙君為¶政潔已愛
民才敏而慮周凡志中所載田賦徭役户<md:KR4e0190_SBCK_010-16a>¶口食貨謡俗
<pb:KR4e0190_WYG_006-19a>
水利防江治盗之源委本末節錯絲棼¶盖皆君之所嘗
蚤夜盡心焉者其於浮文羡費則盡¶屏去不事譬如辛
苦起家之人斥絶耳目之玩而畢¶力於家人生事之間
一錢粟之盈縮一臧獲之奸良¶與夫鐍鑰閭户之守雖
其錙銖隱賾而聰明智算舉¶無遺者於是一切以其精
神思慮之所及而登之於¶籍至其纂緝成編則以屬之
學士張先生先生以其¶國史之餘才而推之以成一邑
之史故其所載繁簡¶删存能得趙君之所用心而著之
<pb:KR4e0190_WYG_006-19b>
以為後來治邑者¶之所據凖又如計然任公之徒精於
治生而太史公<md:KR4e0190_SBCK_010-16b>¶萃之為傳凡其仰俯拾取廢居棄與之
法與夫巵茜¶荻漆之細莫不具載能得諸人之所用心
而著之以¶為治生家者所必資盖為邑之與治生意嚮
或異家¶籍之與邑志體裁亦殊至其的然當於實用而
不取¶辦於具文焉則一也夫前人以其所用心而著之
籍¶記後人因其所籍記而得前人所用心而守之是以¶
家道能常興而不墜予欲使後之為江隂者因趙君¶之
<pb:KR4e0190_WYG_006-20a>
所為志而知其所用心而守之也為之書其端¶
　　　鄭君元化正典序¶
㑹稽金錫竹箭之産甲天下其鍾為人文大率峭㧞<md:KR4e0190_SBCK_010-17a>¶清
慧能以文章勲伐耀于當世至於方外之士亦往¶往能
俶儻瓌恠以露其竒盖所謂地氣然也㑹稽鄭¶君少喜
談兵讀韜鈐諸書尤工於風角鳥占嘗北抵¶宣大東歴
遼薊掀髯謁諸邉帥談笑油幕間毎敵鏑¶驟飛發一語
䇿勝敗屢屢竒中以是撼貴璫老將而¶出其槖中之金
<pb:KR4e0190_WYG_006-20b>
短衣飛鞚目中無百萬貔虎氣當此¶時盖一機智勇辨
之士及長揖邉帥故裘南歸乃究¶意黄老内養之學翺
翔吳㑹與娵娵騷人墨士相徵¶逐寄身藥肆中呐然守
柔下簾晝臥人不識其有雄¶氣者盖鄭君始終若此亦
竒矣哉鄭君自謂得青峰<md:KR4e0190_SBCK_010-17b>¶碧厓諸異人之傳嘗著内養
書名曰元化正典大槩¶本之中黄之説又謂邵子十二
萬九千六百之數盖¶暗藏火候以為邵子最得伯陽微
旨余聞内養家多¶言火數乃虛設期於隂陽無偏勝而
<pb:KR4e0190_WYG_006-21a>
已鄭君乃以為¶實有是數若跬歩以至百歩然者余不
能盡解其説¶也鄭君又欲往燕齊海上牢島不夜之間
庶幾復遇¶異人焉燕齊海上之異人若黄石海蟾之流
盖嘗决¶機軍旅而其後得仙者也鄭君倘得而見之乎
其歸¶以語我¶
　　<md:KR4e0190_SBCK_010-22a>¶　東川子詩序<md:KR4e0190_SBCK_010-22b>¶西北之音慷慨東南之音柔婉盖昔人所謂繫水土¶之
風氣而先王律之以中聲者惟其慷慨而不入於¶猛柔
<pb:KR4e0190_WYG_006-21b>
婉而不隣於悲斯其為中聲焉已矣若其音之¶出於風
土之固然則未有能相易者也故其陳之則¶足以觀其
風其歌之則足以貢其俗後之言詩者不¶知其出於風
土之固然而惟恐其粧綴之不工故東¶南之音有厭其
弱而力為慷慨西北之音有病其急¶而强為柔婉如優
伶之相閧老少子女雜然迭進要¶非本來靣目君子譏
焉為其陳之不足以觀風歌之¶不足以貢俗也余讀詩
至秦風其言盡田獵戰鬬之<md:KR4e0190_SBCK_010-23a>¶事其人翹然自喜愾然有
<pb:KR4e0190_WYG_006-22a>
躍馬賈勇之氣已而讀楚¶騷諸篇其言鬱紆而忉怛則
愀然有登山臨水覊臣¶棄婦之思夫秦風慷慨而入於
猛楚騷柔婉而隣於¶悲然君子不廢豈非以其雖未止
乎中聲而不失其¶風土之固然其陳之也可以觀其風
其歌之也可以¶貢其俗乎東川子家秦中盖昔人所謂
汧渭之間與¶其所為載歇驕遊北園故處往往而在東
川子雅喜¶為詩嘗寄余詩百餘篇皆跌宕踈健絶去脂
粉纎冶¶之態雖其於中聲未知必合與否然可謂不失
<pb:KR4e0190_WYG_006-22b>
其土¶風者其塞垣諸曲余尤愛之如邉城鼓角春寒夢
沙<md:KR4e0190_SBCK_010-23b>¶塞旌旗日暮雲天寒細栁營嘶馬草滿長城水飲駝¶
榆關千里秦雲暮羌管一聲漢月秋較其音節倘亦¶有
駟鐵無衣之遺否耶然則讀是詩者不必問其何¶人而
知其必為秦人之詩無疑也余南人也而不能¶為楚聲
竊喜東川子之為能為秦聲也乃為之題其¶首後有採
風謡者自當得之¶
　　　前後入蜀稿序
<pb:KR4e0190_WYG_006-23a>
山澤好竒之士往往以極幽遐詭譎之觀博搜山川¶草
木鳥獸變化之情狀為快然其耳目有所滯而不¶能徧
於是有側身四望之思宦游覊旅之士其力足<md:KR4e0190_SBCK_010-24a>¶以窮懸
車束馬之徑凌跕鳶挂猱之阻然其情志有¶所累而不
能遣於是有懷鄉去國之憂情志與耳目¶常相違而山
川之與人常不相值惟蜀僻在西垂古¶所謂别為乾坤
者也雪嶺大江之雄渾峩巫青城之¶窈麗仙靈之所窟
宅其勝甲於天下然陸則拒以飛¶厓斷棧水則陿以驚
<pb:KR4e0190_WYG_006-23b>
江急峽鬬雷霆而翳日月其險¶且逺亦甲於天下自古
好竒之士慕其勝而以其險¶逺不能至於是有夢而游
寤而嘆焉者自非游宦與¶覊旅終其身無因而一至焉
其至者怵於險而忘其¶為勝於是覊臣遷客之思深而
輕舉冥搜之好移變<md:KR4e0190_SBCK_010-24b>¶衰揺落之感生而雄渾窈麗之觀
改盖昔人所賦側¶身西望阻岷峨者既足以著山澤好
竒繾綣顧慕不¶能自遂之情而其所記峽州至喜堂者
亦足以盡宦¶游覊旅憔悴無聊不能自遣之狀夫雖幸
<pb:KR4e0190_WYG_006-24a>
為耳目之¶所接而奪於情志之所不快與雖幸為情志
之所快¶而限于耳目之所不接其耳目所不接者既不
能使¶景就乎情而工為鑿空揣懸之言其情志之所不
快¶者又不能使情就乎景而洩其和平要眇之音於是¶
大夫缺於登高能賦之義而騷人竒士縱欲原本山¶川
極命草木亦無所憑焉以聚其精而發其辨博噫<md:KR4e0190_SBCK_010-25a>¶嘻此
春山公前後入蜀稿所以為可諷也公自郎官¶出為郡
守自郡守遷按察副使先後皆在蜀其為郡¶守也於重
<pb:KR4e0190_WYG_006-24b>
慶盖陸走棧水浮峽而後至中州之人所¶謂險且逺其
為副使也於建昌則在靈關大渡瘴雨¶蠻煙之外雖蜀
人亦素憚以為險且逺者而公皆恬¶然安之政事之暇
方且披巉巖踐霜雪穿猩鼯豺虎¶之窟俯江妃水仙之
宫以窮其勝而猶若未足故其¶險無所不渉則其勝無
所不窮其所歴與所窮一切¶可愕可喜則無不見之乎
詩盖其大者關政理謡俗¶之故其細者足以牢籠百物
山川草木鳥獸變化之<md:KR4e0190_SBCK_010-25b>¶情狀其叙險也既可以使人欷
<pb:KR4e0190_WYG_006-25a>
歔慘慄而如墮其叙¶勝也又可以使人䬃爽飛動而如
躋向非公以其宦¶游旅寓之跡而兼乎山澤竒士之好
情志之所快與¶耳目之所接適然遇合固不能摹而冩
之若是公詩¶既刻為二巻其子于徳請序于余余以謂
使好竒之¶士讀公之詩可以不俟渉險而坐窮其勝于
庭户燕¶閒之間宦游覊旅之士讀公之詩且將悦乎其
勝而¶忘乎其險頓然釋志于驚江絶棧之上也然則不
能¶自遂與不能自遣者皆將于公之詩乎有得也余山
<pb:KR4e0190_WYG_006-25b>
澤人也盖慕蜀而不能至者亦將于公之詩乎有得<md:KR4e0190_SBCK_010-26a>¶也
遂不辭而序之¶
　　　山堂萃稿序¶
余讀孔氏論語而見其所稱古之逸民夫逸之為言¶隱
也彼其事汙君而為之士師至于三黜而不肯去¶與其
斷髪雕體以君長於蠻夷偃然有南靣之尊可¶謂漸染
于顯榮而孔子至以匹於讓國餓死之人而¶謂之逸民
何耶盖此數人者其脱於聲利華寵之外¶而一無所緇
<pb:KR4e0190_WYG_006-26a>
焉則同也特其所謂不降不辱者則心¶與迹并其所謂
降而辱者則心與迹判而難以識耳¶今吾侍郎養齋徐
公其可與於若人之徒歟嗟乎<md:KR4e0190_SBCK_010-26b>¶士之嗜欲敺諸其中而
紛華蕩乎其守始進者躁於¶求而宦成者固其位能自
脱焉者少矣公少時則已¶自致於亨衢然公澹泊不見
可好其後反求乎理性¶精研乎義利益知自貴而賤物
故雖居高位享厚禄¶而其貌冲然常若山林之癯其家
蕭然常無十金之¶槖乞其身有耄夫之所不能决而必
<pb:KR4e0190_WYG_006-26b>
之以强徤之年¶砥其節有寒士之所不能居而甘之以
肉食之後自¶是天下知與不知言清名完行者莫不翕
然歸公然¶則公之進而顯也其心與迹判者耶其退而
隱也其¶心與迹并者耶余幸與公同鄉曲自蚤嵗即知
慕公<md:KR4e0190_SBCK_010-27a>¶公為侍郎而余適在翰林方其旅候於隆隆之門
而¶習見乎炎炎之態則悶然而返毎一見公則不知冷¶
然嘘我以清風也而不能去公還於家余亦罷歸又¶獲
從公游毎訪公之廬但見山窈水廻老屋數椽堦¶前鳥
<pb:KR4e0190_WYG_006-27a>
雀鳴聲上下則不待見公而已如游於首陽之¶曲栁下
之鄉可以使人樂而忘返矣已而公出其詩¶文若干巻
曰山堂萃稿者示余余受而讀之盖自其¶平生所謂應
酬文字與得歸草堂以後諸詩及謝病¶諸䟽皆在焉公
非如文章之士刻鏤以為工者也而¶其清逺閒散耿介
獨立之氣黝乎其淵藏&KR2010;乎其金<md:KR4e0190_SBCK_010-27b>¶鳴其風旨直與古者
逸民採薇之歌三黜之語歴百¶世而相上下則又不必
即公之容望公之廬而公之¶為人固可以一撫巻而得
<pb:KR4e0190_WYG_006-27b>
矣雖然昔人不云乎身隱¶矣焉用文之且夫所謂逸民
者方將鳥行而蟬蜕惟¶恐其影響之不幽而豈蘄之以
言語文字行於世也¶哉矧公位大臣又當¶天子嚮意之
時苟少需焉施功於社稷被澤乎生民¶不難也公意猶
若有不屑焉者而亦何藉於文乎然¶而世有不能即公
之容望公之廬者得其文而讀之¶或可以得公之為人
則夫㢘頑而起懦亦將於是乎<md:KR4e0190_SBCK_010-28a>¶在余既校而正之以還
于公因為之題其首
<pb:KR4e0190_WYG_006-28a>
　　　劒泉奏議集序¶
劒泉吳公奏議集凡幾巻在嘉靖初¶天子勵精思治博
取俊乂以充庻位尤注意臺諫之¶選公於是以才召入
院為御史凡所建白多見採納¶若兹集所載是也於戲
公之言備矣而其大者莫如¶劾柄臣之奸與請開通惠
河諸䟽始柄臣掌營兵怗¶勢為奸利士大夫以為隱憂
而公慨然上䟽攻之其¶言明白切痛多人之所難言已
而相繼攻之者益衆¶然或過激不足取信而柄臣益恣
<pb:KR4e0190_WYG_006-28b>
不悛後<md:KR4e0190_SBCK_010-28b>¶天子亦自燭其奸下之獄以死盖去公上䟽時
十五¶六年而公之言驗矣國家運道自通州至京師故
從¶河運後乃從陸其故河廢閘猶在議者屢請修復而¶
京師大猾倚陸運侔利往往為飛語揺之公如建議¶則
以身塞利害之衝又賴¶天子與相力主其事迄有成績
其詳具公所上通惠¶河志中自河功之成也户部嵗省
運錢十二萬緡此¶則公言之既效者公又欲盡轉通州
之粟於京師以¶消未形之患則其言未及行而憂時者
<pb:KR4e0190_WYG_006-29a>
多以公言為¶是也公始令江山有聲而擢御史自御史
出守處州<md:KR4e0190_SBCK_010-29a>¶歴官南京太僕少卿而致其事公為人敏鋭
濶達藝¶於世務而㨗於應機開口抵掌鋒鍔㨗露課功
䇿效¶不爽一髪非同迂腐拘牽之士指摩而坐論之者
也¶公嘗謂余曰士大夫談説經濟指天畫地貫穿今古¶
不足為難惟切中事情若操刀而割刃隨手下卒無¶一
刃不當肯綮乃為難耳此盖公之所自寓乎曩公¶在御
史時又嘗為余言儻得在塞垣之間當為國家¶鞭笞絶
<pb:KR4e0190_WYG_006-29b>
域招烏孫鄯善之儔而致之闕下盖公自量¶其方略氣
力有足辦此者以其不至大官故其所設¶施者不竟雖
然是集也可以觀公之槩矣<md:KR4e0190_SBCK_010-29b>¶　　　聲承集序¶
漸齋子録其平生交游往復之書及諸贈言名之曰¶聲
承集凡若干巻漸齋子始居給舍侃侃厲名節故¶其時
所與游多慷慨竒節之士已而謝事家居蟬蜕¶聲利晩
乃刋落華葉潜究精微故其時所與游多山¶澤肥遯之
<pb:KR4e0190_WYG_006-30a>
流與講學論道之朋且夫人之於世固未¶有獨立而無
與者縉紳相與以同心而共濟雖山澤¶與世不相渉亦
必有與焉以同道而相益此孤立一¶意之輩所以不可
行於朝而狷狹枯槁逃虚避人之¶行要亦不可行於野
也漸齋子以其真率苦淡之節<md:KR4e0190_SBCK_010-30a>¶而使海内高士争慕與
之游若不及又能以其謙虚¶不自滿之量而使與之游
者争獻其所長者如注而¶一無所拒故其在朝則相與
秉公斥奸以共憂天下¶之憂在野則相與養志理性以
<pb:KR4e0190_WYG_006-30b>
共其樂於山林泉石¶之間盖漸齋子之所取於友者既
已無不盡矣然猶¶以為聚散存沒其數之不可常人情
久則易以忘是¶以雖其平生所與交一臂之人異日或
至於舉其姓¶名且不能記其姓名且不能記則其所以
交相儆戒¶策勵之意亦或至於怠且廢幸其書詞翰墨
尚可尋¶繹而因以志其人之姓名與其所以相儆戒之
意則<md:KR4e0190_SBCK_010-30b>¶雖其聚散存沒之不可常而宛然常如一臂之交
雖¶在燕閒獨處之中而自得乎羣居儆戒相成之益此
<pb:KR4e0190_WYG_006-31a>
聲承集之所為録也盖昔栁子厚作父友志其人之¶姓
名備矣然但以侈朋游結納豪傑為美談至於切¶磋儆
戒相成之誼未著也衛武公所與友自卿至於¶師長士
至於旅賁資其儆戒以進於睿聖故抑淇澳¶之詩傳之
至今然其儆戒之言可聞而卿師長士旅¶賁固亦當時
所謂賢者其姓名獨湮沒不可見使尚¶友者有遺憾焉
至子輿論獻子有友五人則幸於兩¶人者尚可識其姓
名而慨然有感於三人者不可記<md:KR4e0190_SBCK_010-31a>¶今漸齋子修名砥節
<pb:KR4e0190_WYG_006-31b>
不啻如子厚其尚賢取友如獻¶子其老而好學盖有衛
武之遺使後之人慕漸齋子¶之風而讀其所為書讀其
所為書而得其所與游者¶其将曰某也慷慨竒節人也
某也肥遯人也某也講¶學論道人也是漸齋子能以其
所得於友者而乂以¶為後人尚友之助也其亦可以無
子輿三人之感矣¶而余也又得以不敏之詞附姓名于
集中其亦不謂¶幸矣夫¶
　　　吳孺人輓詩序(禮部郎中惺母/)
<pb:KR4e0190_WYG_006-32a>
古者既有左右史以記言動矣而又為之詩詩之與<md:KR4e0190_SBCK_010-31b>¶史
同于籍善事以鏡來世而咨嗟咏嘆之則其味尤¶長而
其風益逺盖詩者其助史之不及乎然左右史¶所載惟
其朝廷邦國王公鉅人殊勲絶徳非此不列¶而其載之
詩者大半多閨闥房帷之間以及伐桑采¶葛髦笄膏沭
家人𤨏屑之事是以塗山有莘助賛王¶業然不列于夏
商之書而十三國風自二姜許穆夫¶人以烈節著聞則
詩人侈而歌之不一而足雖以田¶墅閭巷之婦人若草
<pb:KR4e0190_WYG_006-32b>
蟲雞鳴静女其名姓絶不登史¶册其事亦無特異者而
皆得見之于詩豈史主于紀¶大而略小詩主于闡而探
賾其為教一而其為體則<md:KR4e0190_SBCK_010-32a>¶異耶然則詩非特以助史之
不及其于女史尤要也¶漢時劉更生善為詩其所輯列
女傳率本之詩謂詩¶之繫乎女史也豈不信乎吾友吳
君敬夫之母吳孺¶人既沒而士大夫為之輓歌輓歌者
沿于虞殯其樂¶道善事而咨嗟咏嘆之者詩之遺也鳴
呼孺人以閨¶中之懿非如男子有四方之事功徳炳炳
<pb:KR4e0190_WYG_006-33a>
可以托于¶鼎彛之勒左右史之載而與之不朽而又非
有如燕¶燕栢舟載馳遭罹厄㑹以顯其竒節為詩人所
希詫¶其所可見者不過乎閨闥房帷麻絲漿酒之間尊
養¶姑章敬承夫子家人女子之常事而已雖然槩以草<md:KR4e0190_SBCK_010-32b>¶蟲雞鳴之義其宜在所不廢乎是以諸君子哀而詩¶之
以附于彤管也其以廣列女之採而興起幽人之¶貞也
乎余國史也于序詩為宜故推本詩之繫乎女¶史者而
為之序
<pb:KR4e0190_WYG_006-33b>
　
　
　
　
　
　
　
　<md:KR4e0190_SBCK_010-36b>¶荆川集巻六<md:KR4e0190_SBCK_010-37a>¶<md:KR4e0190_SBCK_011-1a>¶
<pb:KR4e0190_WYG_007-1a>
欽定四庫全書
　荆川集巻七
　　¶　　　　　　　　　　明　唐順之　撰
　　序¶
　　　石屋山志序¶
凡情攖於物者未有不累於中而喪失其所樂者也¶有
人焉知夫軒裳圭組之足以為累而欲自逃於山¶顛水
涯之外以為得所樂不攖於物矣然不知方其¶有羨於
<pb:KR4e0190_WYG_007-1b>
山水而莫之致也則或煩勞而悵望而其既¶得也則或
嗜深玩奇窮乎幽絶勞精神而不知止其¶據而私之也
則一丘一壑悉以自占而若恐其或奪¶也其久而將去
也則躊蹰顧戀而其既去也則或悵<md:KR4e0190_SBCK_011-1b>¶然有失如遷客之
思其故鄉罥於懷而不能已此其¶患得患失於山水與
夫患得患失於軒裳圭組者清¶濁有間矣其決性命之
情以攖於物而喪失其所樂¶則一也孔子不云乎知者
樂水仁者樂山知者動仁¶者靜仁則所見無非山者然
<pb:KR4e0190_WYG_007-2a>
非待山而後為樂也知¶則所見無非水者然非待水而
後為樂也非待山水¶而後為樂者非遇境而情生非遇
境而情生則亦非¶違境而情歇矣故境有來去而其樂
未嘗不在也苟¶其樂未嘗不在則雖仁者之于水知者
之于山亦是¶樂也雖入金石蹈水火不足為礙至於軒
裳圭組不<md:KR4e0190_SBCK_011-2a>¶足為紲亦是樂也君子所以欲自得者以此
而已石¶屋者安成山水之勝處也彭君隠焉而樂之既
官於¶四方而恨不能與俱於是纂為圖若干巻凡巖洞
<pb:KR4e0190_WYG_007-2b>
之¶嶔崟飛泉之噴薄草木禽魚之窈窕朝靄夕霏之變¶
化不假登頓不勞騁望而宛然坐得于此不離乎軒¶裳
圭組之間𣺌然自縱乎幽遐詭異蕭散之觀雖人¶之未
嘗至石屋者亦將於是焉可以神游而意到也¶君信可
謂能樂于山水矣然吾不知君之樂豈以厭¶軒裳圭組
之為累而欲自逃于此歟或悵然于懷而¶不能自己歟
抑其中固有可樂聊以寄于此歟君苦<md:KR4e0190_SBCK_011-2b>¶志好學而從事
于仁知不欲為亢世髙蹈之士而欲¶為中行君子其必
<pb:KR4e0190_WYG_007-3a>
有不攖於物者矣其必有不待山¶水而後為樂矣因敘
以問之¶
　　　贈彭石屋序¶
君子之仕也非以為利也其苦身以為人至于手足¶胼
胝而不敢以為勞其忘身以從王事至於終窶且¶貧室
人交讁而不敢怨此豈有一毫利之也哉宋儒¶程伯子
之言曰孔子曰古之學者為己今之學者為¶人吾以謂
古之仕者為人今之仕者為己其學也為¶己則其仕也
<pb:KR4e0190_WYG_007-3b>
必為人其學也為人則其仕也必為己<md:KR4e0190_SBCK_011-3a>¶順之讀其說而
有感焉又嘗觀太史公循吏傳至公¶儀休則獨述其拔
園葵辭饋魚一二細事而略不及¶乎其他竊意休之所
以能垂世而立名者必有經國¶之大計而此二事乃匹
夫之小亷耳何太史公舍彼¶經國之大計而取其匹夫
之小亷也其意可知矣葢¶以為苟不自利必能利人苟
不為己必能為人也歟¶余從縉紳之後見世所謂賢士
大夫者多矣未見有¶一毫無所利於官者也夫世之潔
<pb:KR4e0190_WYG_007-4a>
清好修者不啻幾¶人而余以為未能無所利者非過歟
葢檢于耳目之¶所及而或忽于所不及慎于大或忽于
細此僅愈于<md:KR4e0190_SBCK_011-3b>¶黷冒無恥者則可耳其去古之循吏不亦
逺乎今夫¶以小民供有司之飲食器具而不以為有司
之浚我¶以有司受小民飲食器具之供而不以為小民
之過¶奉我其來也久其習之也熟而恬然莫之怪也嗚
呼¶此豈非所謂耳目之所不及與其細者歟宜興山縣¶
也里胥之供官歳為金者以百計通判彭侯來署縣¶事
<pb:KR4e0190_WYG_007-4b>
公曰吾廩祿之外一錢亦私也況百金乎且我書¶生所
須幾何安用百金亟去之或謂侯曰公則可矣¶得無病
後來者侯曰吾知自盡而已遑恤其後乎且¶後來者賢
必不非我不然吾亦安能預為不賢者地<md:KR4e0190_SBCK_011-4a>¶乎侯為人貌
古而氣凝恬淡而寡欲其居處苦約有¶寒士所不能堪
者推侯之志雖枯槁山澤對四壁之¶居亦可軒然無求
于世而顧有一毫利于官也哉侯¶治宜興數月有惠愛
其利害所興革多可書而余獨¶稱侯之節且侯之節其
<pb:KR4e0190_WYG_007-5a>
大者多矣而余獨舉其細者¶亦太史公載公儀休之意
也以侯之仕不為己而其¶仕必為人者可知己以侯之
仕能為人而其學必為¶己者又可知己或謂小節不足
以觀人豈其然耶于¶是新令且至侯還郡有日矣學官
某與諸生某輩欲¶留侯不得則求予文為侯贈余不能
辭也遂因侯之<md:KR4e0190_SBCK_011-4b>¶節而及於儒者為己為人之説以告于
世之仕者非¶獨以告為宜興者也¶
　　　送太平守江君序
<pb:KR4e0190_WYG_007-5b>
嘉靖中交人簒其君貢獻不通¶天子議將用師於是命
庭臣推擇諸臣中才望尤異¶者使為廣東西雲南三省
撫臣而三省之吏自藩臬¶至於州郡縣必精其人有不
稱者更而置之而廣西¶之太平與廣東之欽亷雲南之
廣南諸郡尤綰三省¶之口為中國出兵之户其地與交
南相齒錯故其選¶人尤重于他郡而江君適以户部郎
出守太平君練<md:KR4e0190_SBCK_011-5a>¶達而沈毅氣偉而志雄士大夫以是賀
太平之得其¶人而知君之能勇于立功名以自見也㑹
<pb:KR4e0190_WYG_007-6a>
余以省父¶至南都君之僚某君輩因求余文以為君贈
余惟交¶南距中國萬里許且夫以北土能寒之人而爭
騖于¶毒利暑濕瘴癘之域以轉餉之艱而當自食其地
之¶逸以不習地形之勢而當當關拒險陡崖深溝之塞¶
此兵家之忌罪人未可以必得而中國且騷然敝矣¶故
征交之議士夫多難之雖然固有不煩兵不費糧¶而可
以有功者則漢人所謂州郡足任者也今廣東¶西雲南
諸郡所轄諸土兵其長技固與交人無以異<md:KR4e0190_SBCK_011-5b>¶其巢窟于
<pb:KR4e0190_WYG_007-6b>
陡崖深溝之中固與出入于交人之地無¶以異也往時
徼上之甿多竊出與交人相市近以通¶夷禁之夫此正
不必禁也貴在因而用之耳誠欲刺¶其隂事而疑散其
黨則足以備間諜欲奪其險阨則¶足以供鄉導何不可
哉且莫氏以簒得國交人雖蠻¶夷固未必盡肯甘心為
簒人役也其左右之刼于兇¶虐欲自拔而不能者計亦
多矣聞故王子孫尚有據¶國之半而爭之者而占城壓
交人之胸世仇國也此¶皆可借其報怨之憤而資其夾
<pb:KR4e0190_WYG_007-7a>
攻之力顧為計者未¶知出此誠使此諸郡迭相臂指潛
形蓄鋭蹈瑕而動<md:KR4e0190_SBCK_011-6a>¶用其長技與熟于地形之兵加之以
間諜鄉導之便¶因其故王子孫與左右欲自拔之人以
為内間因其¶仇國以為外掎使彼備多而力寡然後陽
壁于其所¶備而隂襲其所不備其國中固宜有嚮應者
然則兵¶不必傳其都而簒之首可以懸而馘之矣其與
勞師¶匱糧以犯兵家之忌者不亦逺乎故以為¶天子苟
赦而不誅則已誅之則宜委其責于州郡而¶毋出内兵
<pb:KR4e0190_WYG_007-7b>
苟委其責于州郡則太平其宜率先諸郡¶者也嗟乎士
患不遇時彼慷慨躍馬策勲銅柱之外¶者世固不可無
若人吾將以君之行觀之<md:KR4e0190_SBCK_011-6b>¶　　　又¶
古之仕者比閭族黨之長皆不去乎其鄉積而至于¶公
卿大夫皆不去乎其邦出有禄位之榮而入有桑¶梓之
歡其委贄而效之君也未嘗一日違乎其親其¶戮力于
國也未嘗一日捐乎其家其或銜命而使葢¶亦不過乎
<pb:KR4e0190_WYG_007-8a>
友邦侯服之間而非有蠻陬海徼之逺且¶艱也然而四
牡祈父之詩上之所以深悉乎下下之¶所以自鳴于上
者且眷然而不釋也是故上不敢恃¶其勢之所易以使
而下不必矯其情之所難以安上¶不忍奪人之私以蘄
乎事之所必集而下不必自割<md:KR4e0190_SBCK_011-7a>¶其私以殉乎公之所必
急于此之時士之不樂于仕¶者其亦鮮矣後世之仕者
不然徼于一命之寄則不¶得不去乎其鄉羈於畫土之
守則不得不違乎其親¶其所冒而歴者或絶棧驚波翳
<pb:KR4e0190_WYG_007-8b>
瘴毒霧夢寐之所駭¶而虞焉者也其所羣而縻者或侏
&KR0867;猩語豕竄鹿視¶耳目之所怪而愕焉者也此其勞逸
愉悴與古已大¶異矣而上之人方且據其勢之所易以
使而惟蘄乎¶其事之所必集下之人方且割其情之所
難以安而¶惟殉乎其公之所必急然則今之仕者其亦
有所不¶樂乎否耶白石江君歙人也乃今為<md:KR4e0190_SBCK_011-7b>¶天子出守
太平當南徼之絶去鄉萬里之外涉瘴癘¶之地與夷獠
雜處君雖慷慨不畏艱阻然而君有老¶母在顧力不能
<pb:KR4e0190_WYG_007-9a>
偕也豈亦有不樂者乎君既不得如¶古士大夫各用于
其鄉而其勢又不得以其情自請¶近地而朋友間亦無
有能以栁易播如古人而又無¶有能代為之請者其亦
有所不樂乎否耶雖然太平¶為南徼雄鎮外拊交人之
背内理綏諸蠻酋其為地¶也最要而其欲得良吏也甚
急君負材練達氣偉而¶志雄意者太平固非君不可而
君不宜以親為辭耶¶抑以<md:KR4e0190_SBCK_011-8a>¶天子方有事南陲欲借豪雋
於鎖鑰之用而暫試之¶盤錯之效以待旦夕而事定則
<pb:KR4e0190_WYG_007-9b>
遂還君於内地以便¶君之私也歟余固知君非久淹邊
郡者也然則君其¶可以慨然請行而祈父之歌余知其
不必作于他日¶矣¶
　　　送彭通判致仕序(代府官作/)¶
古者僚友之間其相須至殷而其相比至勤也其去¶者
則居者曲為之挽而留之于是有以去者從居者¶而居
者不患于無與共勲伐焉則君奭之書是也其¶居者則
去者曲為之引而致之于是有以居者從去<md:KR4e0190_SBCK_011-8b>¶者而去者
<pb:KR4e0190_WYG_007-10a>
不患于無與共泉石焉則北風之詩是也¶其或去者不
能為居者留則居者為之盛祖帳車數¶十百兩至作為
詠歌倡而和者數十百人于是居者¶慨然有羨于去者
以其絶塵而不可及而去者亦待¶居者以為重然後風
聲奕奕耀人耳目至於久而益¶章則漢人之于二疏唐
人之于賀監是也自余官于¶常而得與石屋彭君為同
僚君温雅純粹行潔而材¶裕雖在僚佐中而隠然係一
郡之重輕余方幸于得¶君竊以為彌縫缺失實惟君是
<pb:KR4e0190_WYG_007-10b>
賴曾不幾時而君謝¶病以去余為之悵然自失既自愧
其力不能留君且<md:KR4e0190_SBCK_011-9a>¶以余之迂拙無所用于世其去不宜
在君後又自愧¶其縻于此而不能從也獨知慨然羨乎
君之不可及¶而欲載之詩歌使君之風聲耀人耳目如
古人者而¶又不能也則請聊述余所聞以贈君可乎夫
去就有¶二途而仕隠無兩道在易之漸之上九既已漸
于逵¶矣而孔子曰其羽可用為儀不可亂也觀之上九
可¶以肆志矣而孔子曰志未平也由此言之君子所以
<pb:KR4e0190_WYG_007-11a>
蚤夜孜孜蘄盡乎已而被乎物者豈獨蹩蹩于世者¶則
然雖肥遯髙尚之士亦固有責焉耳且君之居官¶清逺
閒散翛然絶不以聲利自汙則仕固無異乎其<md:KR4e0190_SBCK_011-9b>¶隠今君
之去也將益盡乎已而被乎物使其志未平¶而其羽可
用則隠固亦無異乎其仕矣故曰去就有¶二途而仕隠
無兩道苟徒枕石漱流嘲弄烟月以為¶曠達而曰世與
我既相違矣則余又何敢以此望君¶且非君所以自待
也君行矣其亦有以處予也哉
<pb:KR4e0190_WYG_007-11b>
　　　贈竹嶼吕通判還郡序¶
今之為蠲災之説者余知之矣有司以災上之計府¶主
計者量其所災而上下其所蠲之數宜乎所災與¶所蠲
必相當也然主計者疑於有司之不信也而必¶裁其數
于三分之内有司者亦逆知主計者之不吾<md:KR4e0190_SBCK_011-10a>¶信也而必
溢其數于三分之外大率主計者之蠲災¶也十裁而為
七有司之上災也七溢而為十然後有¶司之所溢與主
計之所裁較足相補而所蠲與所災¶適得如其分數而
<pb:KR4e0190_WYG_007-12a>
無盈乏若使據實而上焉則是所¶蠲常不能如其分數
也然災自七分以下皆中饑小¶饑也猶得溢其虛分以
求不失乎實分之蠲若夫大¶饑則其實分已盈乎十而
十之外有司固不得復溢¶其虛分之三以待主計者之
所裁矣其所蠲亦不得¶過七而止則是大饑之所蠲常
不能如其分數也夫¶所蠲既已不能當其所災矣況所
蠲之分數云者又<md:KR4e0190_SBCK_011-10b>¶非通而計之也其法曰留者蠲解者
不蠲大率一州¶邑之稅解者十居七八而留者十不能
<pb:KR4e0190_WYG_007-12b>
二三也顓計¶留者二三分之中而蠲其十之七乃通計
留者解者¶十分之中僅得蠲其十之三耳則是十蠲其
七者¶虛也而十蠲其一二者實也若使其所虛蠲者未
及¶乎七則其所實蠲又當遞少於一二也夫災之數溢¶
于十而蠲之數裁於一二此如徧體殘矣而益之以¶一
毛然尚有一毛之益也而況所謂一毛者又未必¶在民
也其或有司不能皆賢也胥吏實操其散斂之¶柄蠲詔
下矣匿而不布也鞭笞競行程期轉迫至于<md:KR4e0190_SBCK_011-11a>¶一無所負
<pb:KR4e0190_WYG_007-13a>
而後出詔而揭之壁則固無用于蠲矣是¶蠲之公囷者
虛也注之私囷者實也有十分之災而¶卒至于無一毛
之蠲嘻其亦可嘆矣章丘吕君判于¶吾常以督税為司
者也君操履修潔饋遺一無所受¶可謂皭然不湼於緇
其才精於勾稽胥吏不能欺也¶而窺其志葢若不欲以
繭絲為功者豈古所謂撫字¶於催科者非耶己亥之歳
將入京師既成事將返郡¶求余言以贈是時東南諸郡
大災斗米百錢而羨中¶家以上不能具饘食其野人或
<pb:KR4e0190_WYG_007-13b>
剥樹而㗖之余不知¶主計者將如其分數而蠲之耶抑
猶不免乎裁其三<md:KR4e0190_SBCK_011-11b>¶分如曩時耶將通其留者解者之算
而蠲耶抑猶不¶免乎不蠲解者如曩時耶吕君以督稅
為司則固曰¶知受成主計者而已矣知盈算而轉輸之
而已矣主¶計者之所裁也解者之所不可蠲也此吕君
之所不¶得專焉者也若夫裁補乎官私贏朒而操縱乎
貧富¶予奪疎其鞭笞而緩與之期使所蠲者雖一毛必
達¶於民而所不蠲者不至乎棘以厲民此吕君之所得
<pb:KR4e0190_WYG_007-14a>
專焉者也君為其所得專者而已矣君之所得專焉¶者
余既以告於君而君且信而行之矣則君之所不¶得專
焉者又安知不有以吾說而告之主計者耶安<md:KR4e0190_SBCK_011-12a>¶知主計
者不且信而行之耶然則東南之民其亦庶¶幾乎饑而
不害也歟¶
　　　贈蔡年兄道卿序¶
嘉靖己丑余始識道卿於同年中已而同事於吏部¶後
數年道卿為刑部郎余見之京師又數年道卿謫¶為廣
<pb:KR4e0190_WYG_007-14b>
徳同知余游金陵而道卿適在焉於是又見之¶於金陵
自始見道卿則貌樸而氣温如良金之藴於¶礦也再見
之其貌煒然其氣充然問之以古人之書¶無所不通間
或作為文辭率能與一時文士相馳騁¶上下如虎豹之
不肯自晦其章而蔚炳時見乎外也<md:KR4e0190_SBCK_011-12b>¶又再見之則貌之
煒然者以凝氣之充然者以虛與¶之語非六經之藴不
以言從而叩之非君子之儒不¶以存諸胸中如草木之
將落其華斂其元氣而歸乎¶其根也道卿年未三十而
<pb:KR4e0190_WYG_007-15a>
余三見道卿亦不過四五¶年間耳既已屢變不可涯涘
而且卓然有志於道借¶使過此數十年余不知幾見道
卿不知道卿容貌辭¶氣又何如而其於道何如也其所
謂速化者歟夫學¶者非其才之足貴而聞道之難聖賢
之道易以簡而¶學者每病其難聞何也其毋乃多歧誤
之歟故學者¶必一其所志而後精乎其進百家衆藝莫
不皆有可<md:KR4e0190_SBCK_011-13a>¶喜可慕而皆可以附託於聖賢之道後生耳
目好奇¶而不擇方其力蓄而氣銳力蓄則必有所湧洩
<pb:KR4e0190_WYG_007-15b>
非泛¶濫不足以肆氣鋭則恥於一藝之不及又安能奪
其¶可喜可好而專事於淡乎無味之至道哉其習之也¶
惟恐其不博而不知博之適足以溺心其羅而張之¶也
惟恐其不文而不知文之適足以喪質及其力刓¶於無
所不搜氣竭於無所不恢于是向之可喜可慕¶者或如
搏影而不可得或得之又不足以理身而養¶性而適以
溺乎其心喪乎其質于是始欲反之于道¶則力已刓而
不能果氣已竭而不可鼓大率少年剛<md:KR4e0190_SBCK_011-13b>¶鋭之士不患乎
<pb:KR4e0190_WYG_007-16a>
進之難精而常患乎志之不一至於¶力刓而氣竭則雖
或不患乎志之不一而常患乎進¶之難精道卿既已落
其華歸其根以一乎其志矣夫¶聚其全氣與力無所滲
洩而一以輸之於道至於久¶而未有聞焉者吾不信也
在道卿精進之而已于是¶道卿遷官廬州將行廣徳諸
生彭某輩來求余文以¶贈余欲堅道卿之志而勵乎其
進也故聊為之言以¶俟異日更見道卿云爾¶
　　　贈宜興尹林君序
<pb:KR4e0190_WYG_007-16b>
宜興環山為邑所産多竹木名材熊狶異獸柿栗茶<md:KR4e0190_SBCK_011-14a>¶荈
之饒其民人工織屨治絲葛善獵射自食其土不¶為游
賈於四方而四方賈人亦以僻絶罕至其地其¶民終身
不見都㑹之綺麗與奇衺之人而自老於巖¶壑之間是
以其俗儉陋而木戅畏吏而簡訟山澤之¶税不待督而
入為吏者既樂其土風之醇而又無賓¶客送迎得以優
游而養尊又有迴溪峻嶺飛泉石竇¶皆帶郭數十里内
以其暇時游娛其間以極幽人逸¶士之所翫好而忘其
<pb:KR4e0190_WYG_007-17a>
身之為吏也葢凡宦於東南者¶莫不以宜興為善地豈
不然哉其後敦龎之風漸泯¶而機利之習稍興其民之
巧於捭闔既無以異於大<md:KR4e0190_SBCK_011-14b>¶都喧市之人而豪家富人競
為浮侈與吳㑹爭勝山¶谷之甿往往憑險以逃稅或擊
鑼聚羣持木挺格捕¶者急則竄入鄰境不可禁甚者或
與長吏相詬訟獨¶其山溪泉石之勝不改於曩時而為
吏者亦苦於簿¶書之煩且勞而不暇以娯也其風俗之
變遷不同者¶如此余嘗登銅官泛荆溪歴二洞周覽其
<pb:KR4e0190_WYG_007-17b>
山川之故¶庶幾復見古者敦龎之風而不可得為之慨
然太息¶其老人為余言往時吏多長者善拊循其民後
為吏¶者見民之饒給又蠢蠢易籠也則多張網絡侵漁
之¶故民生日以殫蹙而奸偽萌起由此言之風俗之趨<md:KR4e0190_SBCK_011-15a>¶大率在長吏矣於今迺見林侯林侯葢所謂長者也¶侯
本以經術取髙第其恂恂儒雅不類於法吏為政¶潔已
而恕人未嘗取辦於敲朴鈎擿以為能然而其¶期月之
間民已四嚮而慕之其政平訟理尤出於法¶吏之所不
<pb:KR4e0190_WYG_007-18a>
及豈邑之古風其尚有存者乎何侯之致¶理之速也夫
民之於吏如金鐵之在鑪冶惟其所鑄¶南陽好商賈而
召信臣富以本業潁川好告訐而韓¶延夀教以禮讓南
陽潁川非素善俗也被二君之化¶翕然為之改觀易聽
而況宜興舊稱醇風者乎在侯¶之所潛轉而黙導之者
而已若是余知宜興之民復<md:KR4e0190_SBCK_011-15b>¶於敦龎而余得以與觀其
盛也可幾矣余於侯有同¶年之誼又與宜興鄰邑也故
不徒頌侯之政而有所¶深望於侯焉
<pb:KR4e0190_WYG_007-18b>
　　　贈邑侯王春巖奬勸序¶
始侯之入覲也余嘗贈之以詩其詩曰無言似桃李¶有
志笑鷹鸇得暇即開巻長貧不受錢自余為此詩¶流聞
士大夫間其士大夫之素知余者則曰是戅不¶妄譽人
者其所譽者必其人也而因以知侯其素知¶侯者則曰
是不為鷹鸇者是不受錢者其譽之者必¶其不妄譽人
者也而因以知余然是時侯之為邑僅<md:KR4e0190_SBCK_011-16a>¶踰年耳侯為人
悃愊不矯以近名又不善候刺人意¶而迎之故當時雖
<pb:KR4e0190_WYG_007-19a>
有知侯者然尚少也上之人其知¶侯者又加少矣或抑
而挫之侯亦恬然而甘之葢不¶汲汲于求知也至是侯
之為邑也三年矣其政之平¶易于其初者則益以精明
于其後其守之不可緇于¶其始者則益以不可渝于其
終于是上之人其不知¶侯者亦少矣其飛章以薦焉與
其馳檄而奬焉者屬¶而至也夫侯能恬然於其抑而挫
之者則亦豈有欣¶然于其薦而奬之者哉而余獨喜為
侯道焉者亦喜¶余所譽之益有所試耳所謂馳檄而奬
<pb:KR4e0190_WYG_007-19b>
者御史巡江<md:KR4e0190_SBCK_011-16b>¶鍾君其一人也於是侯之寮羅丞輩將奉
鍾君之檄¶而行事焉而相率求余文以張之余觀鍾君
所以奬¶侯之語固曰公而謹也勤而亷也其公而謹也
無乃¶余所謂不為鷹鸇者耶其勤而亷也無乃余所謂
不¶受錢者耶甚矣鍾君之知侯而其言之有似于余也¶
然以邑人譽邑大夫則是上交之分而其為言也近¶諂
以監司譽屬吏則是下臨之勢而其為言也必公¶余方
且援鍾君以自信焉而羅丞輩乃欲張之以余¶文豈以
<pb:KR4e0190_WYG_007-20a>
予之言為有加于鍾君之檄也歟雖然監司¶之于其屬
也終歳而不一二涉其地焉則多得之于<md:KR4e0190_SBCK_011-17a>¶耳剽邑人之
于其令也朝夕而薰焉則多得之于目¶注故悶悶之政
可以孚乎其邑未必可以獲乎其上¶察察之政可以市
乎其上未必可以愚乎其邑之人¶然則較吏治于上人
之口宜不若巷處街談之口尤¶為親且詳也矧余與侯
又相知最深者哉且余譽侯¶于踰年之前與上之人抑
而挫之之時人固不以余¶為妄而信之也矧余譽侯於
<pb:KR4e0190_WYG_007-20b>
三年之後與上之人薦¶而奬之之時人其有不余信者
哉侯好學而志古之¶道則其所樹立將不止如施之一
邑者而古之良吏¶所居常不赫赫而去則見思侯行且
去矣人之思侯<md:KR4e0190_SBCK_011-17b>¶也其將何如故余預為言之以俟他日
又當有信余¶者¶
　　　贈宜興令馮少虛序¶
君子近於靜而逺於囂近於簡而逺於煩非以便乎¶靜
與簡之為逸而憚乎囂與煩之為勞也靜則可以¶致一
<pb:KR4e0190_WYG_007-21a>
而極其精爽之思簡則可蓄其有餘不盡之力¶以待其
有為是以神凝而幾決氣完而務濟易不云¶乎君子安
其身而后動莊生亦云室無虛空而婦姑¶勃磎今之言
治者何其轇轕而好多事也麗省之邑¶上承監司部使
而監司部使一省率數十人此數十<md:KR4e0190_SBCK_011-18a>¶人者滿其意皆若
欲得一令而為之役而令以一身¶而役於數十人拜跪
唯諾之所承應米鹽瑣屑之所¶責辦率常以星出以星
入然炬而後視邑事中夜而¶治文書雞鳴而寢睫未及
<pb:KR4e0190_WYG_007-21b>
交耳聞鐘聲而心已紛馳¶於數十人之庭矣驛道之令
蚤夜飭㕑傳戒廩餼走¶而候於水陸之衝賓旅之往來
者如織迎於東而懼¶其或失於西豐於南而懼其或儉
於北以為得罪幸¶其無呵望懽然而出境則驟馬而歸
未及脱鞅而疆¶候又以賓至告矣此兩者煩文縟禮之
疲其形惕讒¶畏譴之鬬其心雖有强幹之資剸割之才
且耗然而<md:KR4e0190_SBCK_011-18b>¶眊矣何暇清筦庫察獄訟注意於刀筆筐篋
之間而¶為俗吏之所必為者乎而又何暇蓄其力精其
<pb:KR4e0190_WYG_007-22a>
思毣¶毣然為百姓根本計慮而出於俗吏之所不能為
者¶乎非其人之所不能勢使之然也宜興地僻以遐賔¶
客之所不通監臨之吏或數歳而一至故其令常逸¶而
尊又其人山採而澤漁其食衣易給而徭稅易完¶也非
有确瘠啙窳剪爪及膚之艱其俗椎朴而尚親¶重於去
田畝而怯於犯法非有椎埋告訐之奸非有¶武㫁睚眦
殺人之豪非有探丸鳴桴之警故其錢穀¶訟獄盜賊諸
課常省於他邑然則地之靜以簡而為<md:KR4e0190_SBCK_011-19a>¶君子之所便近
<pb:KR4e0190_WYG_007-22b>
者宜無過於此而邑令馮君又所謂¶有强幹之資剸割
之才者也雖使之騖於最囂且煩¶如前之云者猶或未
有不濟而況其靜與簡者乎夫¶因其强幹之資而試之
於簡則其力益厚用其剸割¶之才而養之於靜則其思
益精馮君行哉予將踴躍¶以觀宜興之政矣¶
　　　送柯僉事序¶
承天故郢都據江漢上游扼襄沔荆鄂之喉自古為¶巨
鎮今¶天子起漢沔則承天為湯沐邑且<md:KR4e0190_SBCK_011-19b>¶先帝寢陵所在
<pb:KR4e0190_WYG_007-23a>
天子既肇建園邑備規制金堆之藏¶焜燿山石將與紫
金天夀相望無極故其地視昔尤¶重于是撫按之臣請
于上曰承天故荆南巡屬地¶遼濶守巡吏歳不能一二
至且權分非所以重寢園¶也請自為一道割沔陽𨽻之
設守巡吏各一人詔報¶曰可其以承天為荆西道鑄印
置吏如所請而柯君¶遷之自户部員外郎擢拜按察司
僉事奉勅往巡¶其地柯君以學問幹局顯郎署間及是
行士大夫皆¶以為荆西得人也其友人武進唐某送而
<pb:KR4e0190_WYG_007-23b>
謂之曰柯¶君知斯職之不易乎葢在漢時諸陵邑習俗
龎雜豪<md:KR4e0190_SBCK_011-20a>¶猾所窟穴故天子常為選用强察能治劇吏以
附循¶而芟薙之其所以銷奸萌擁䕶陵寢之計甚至然
是¶時諸陵邑近在輦轂下耳今承天界在南服地故阻¶
險又楚人啙窳無積聚以剽悍相鼔扇其習俗視漢¶時
諸陵邑何如也顯陵之工為費鉅矣去年楚大¶饑流人
聚而藪於承天左右僵者日幾何人丘墟之¶間刳而市
其胔可謂廩廩夫以杼軸既空之後而斂¶之以日溢無
<pb:KR4e0190_WYG_007-24a>
限之費以轉徙罷弊之人而率之以趣¶期就辦之役此
在素沃土重厚之民亦難矣況于啙¶窳剽悍之俗乎欲
以銷奸萌䕶陵寢安得不深慮也<md:KR4e0190_SBCK_011-20b>¶詩曰滔滔江漢南國
之紀柯君其無忽也哉¶
　　　贈郡侯郭文麓陞副使序¶
亷吏自古難之雖然今之所謂亷者有之矣前有所¶慕
於進而後有所懼於罪是以雖其嗜利之心不勝¶其競
進之心而其避罪之計有甚於憂貧之計慕與¶懼相持
<pb:KR4e0190_WYG_007-24b>
於中則勢不得不矯强而為亷其幸而恒處¶於有可慕
有可懼之地則可以終其身而不至於壞¶而世遂以全
節歸之其或權位漸以極泄然志盈而¶氣盛則可慕者
既已得之而無復有懼於罪至如蹉¶跎淪落不復自振
則可慕者既已絶望萎然志銷而<md:KR4e0190_SBCK_011-21a>¶氣沮且將甘心冒罪
而不辭是故其始也縮腹鏤骨¶以自苦而其後也甚或
出於饕餮之所不為人見其¶然則曰若人也而今乃若
是而不知始終固此一人¶也雖然此猶自其既壞言之
<pb:KR4e0190_WYG_007-25a>
也方其刻意為亷之時¶而其萌芽固已露矣苟捐之足
以為名而得之足以¶為罪則千金有所必割苟捐之不
足以為名而得之¶不足以為罪則錐刀有所必算人見
其千金之捐乃¶其奇節而不知錐刀之算其真機也從
而謂之曰亷¶嗟乎是安知古之所謂亷者哉古之所謂
亷者必始¶於不見可欲不見可欲故其奉於身者薄奉
於身者<md:KR4e0190_SBCK_011-21b>¶薄故其資於物者輕雖其一無所慕與無所懼
而未¶嘗不亷葢雖欲不亷而無所用之也郭侯治吾常
<pb:KR4e0190_WYG_007-25b>
以¶平易豈弟與民休息為政而尤以清苦繩約自律余¶
始見侯如是則亦以為今之所謂亷者耳徐而與侯¶處
聽其議論察其志之所存乃知侯非今之所謂亷¶者也
侯性本澹泊苦厭紛華又嘗講於歐陽南野先¶生葢知
從事於無求飽無求安之學者嘗言曰我蔬¶食則喜肉
食則不喜布裀則寢乃安紵裀則寢不安¶其奉身率如
此然則雖欲不亷而無所用之也侯葢¶古之亷者也聞
侯之夫人亦樂於糲食敝衣與侯所<md:KR4e0190_SBCK_011-22a>¶嗜好無異然則古
<pb:KR4e0190_WYG_007-26a>
之亷者猶或不免於室人交讁于¶是益知侯之為難能
也侯居常三年陞山東副使以¶去侯之僚霍君裘君與
其屬武進尹楊君徵余文為¶侯贈夫侯之亷人既已盡
知之而奚俟乎余之言耶¶雖然余知侯之亷非出於慕
與懼而方其為守則猶¶在有可慕有可懼之地也自今
以往官益峻而望益¶隆將可慕者得而可懼者去矣侯
之亷猶是也而後¶人信之曰侯果非慕與懼者也然則
知侯者莫如余¶先也而烏得無言乎
<pb:KR4e0190_WYG_007-26b>
　　　送邑令李龍岡擢户部主事序<md:KR4e0190_SBCK_011-22b>¶嘉靖甲辰至丙午東南連歳大祲先是為户部者疑¶有
司之緩于其賦而私於其民於是水旱霜蝗之奏¶十不
一聽而沮抑推勘之令嚴軍儲國需窘乏常在¶目前而
里閭疾苦常在千萬里外于是蠲租發帑之¶請十不一
得而督責迫促之網密李侯為武進既遭¶大祲則計以
為户部之不信有司非其壅膏以自潤¶之為咎而患在
不盡知有司之急有司之不見信於¶户部非其籍災以
<pb:KR4e0190_WYG_007-27a>
庇民之為罪而患在不盡通户部¶之情如使為户部者
知有司之急則固可越法破例¶以為貸而曲全乎有司
為有司者通户部之情則亦<md:KR4e0190_SBCK_011-23a>¶可據法奉例以為請而無
逆於户部然而有司常冐¶求於法與例之外而不知裁
請於法與例之内户部¶不能靳恩於法與例之内而亦
不能借恩於法與例¶之外是以其勢常相左然則户部
之不信有司非户¶部之拒有司亦有司之自拒于户部
也今縱不敢望¶户部設以身處有司之地而為之計猶
<pb:KR4e0190_WYG_007-27b>
可使有司設¶以身處户部之地而為之計於是日夜搜
檢故牘及¶訪之邑中士大夫家得户部支運折兊故事
絲髪無¶耗於國而百萬有益於民者凡四五條為疏以
請於¶撫按撫按以請於朝而下之户部户部果以為便
不<md:KR4e0190_SBCK_011-23b>¶終歳而奏行之自武進一邑得免米若干萬石及東¶
南諸郡邑共得免米若干萬石三數年間東南連遭¶大
祲而民不盡捐溝壑者李侯之功為多居久之李¶侯以
政最擢户部主事夫李侯之為有司也既已能¶辦户部
<pb:KR4e0190_WYG_007-28a>
之事為户部也其必不忘有司之心為有司¶也能設以
身處户部之地而為之計為户部也有不¶能設以身處
有司之地而為之計乎韓退之以為天¶下之事成於自
同而敗於自異余以為其自同者始¶於氣脈之相貫其
自異者始於氣脈之相壅葢在周¶時司徒主國計而州
長縣正寔受法焉安有為有司<md:KR4e0190_SBCK_011-24a>¶而不能通户部之情司
徒斂財賄而荒政聚民尤必¶先焉安有為户部而不能
知有司之急如今日者乎¶然而司徒之屬有司救一官
<pb:KR4e0190_WYG_007-28b>
寔周旋于上下之間凡¶歳時有天患民病則以節巡於
州縣以告之司徒而¶施惠焉是以長正與司徒氣脈恒
相通惟司牧焉是¶賴今之世無是官而户部郎出為郡
守縣令入為户¶部郎則猶有通融之意且國家財賦委
之户部而源¶于東南諸郡縣李侯佐户部倘尚書有問
錢穀盈縮¶與國計民力之孰利孰害李侯必且舉所嘗
治縣者¶以對至於異日四方水旱凡有請焉而無不得
者必<md:KR4e0190_SBCK_011-24b>¶李侯為之周旋其間也
<pb:KR4e0190_WYG_007-29a>
　　　贈訓導丘君序¶
古之職於學者皆其鄉與國之老其體貌也甚尊而¶其
廩餼也甚豐其在國學天子至為之饋醬酳爵而¶鄉學
則鄉之大夫嚴而事之如師其子弟之不心服¶而安其
教者少矣今之職於學者則異矣饋醬酳爵¶之禮其廢
於國也既久而其職於郡邑之學者日數¶溢之廩月朔
而朢抑首促步揖且伏於守與令之庭¶候顔色怒喜為
欣戚雖其子弟有不貌而師背而嘲¶者少矣故古之職
<pb:KR4e0190_WYG_007-29b>
於學者常易而今之職於學者常<md:KR4e0190_SBCK_011-25a>¶難雖然古者非苟隆
其禮而已固責之以徳行道藝¶之備乎其身軌物化導
之善乎其俗弟子執經而雜¶問以觀吾之所應郡邑之
鄉大夫有大事從而乞言¶焉以決其所疑苟一之不副
則其責不可以諉而今¶也課書升散之外一無所于責
矣于于然飽且卧而¶已矣故今之職於學者常易而古
之職於學者常難¶然則今之所謂難者顧待之者則為
薄耳而居其職¶者未嘗不自以為便也古之所謂易者
<pb:KR4e0190_WYG_007-30a>
顧待之者則¶為厚矣而居其職者未嘗不自以為懼也
古之易者¶果易耶今之難者果難耶雖然抑今有所甚
難者古<md:KR4e0190_SBCK_011-25b>¶之道不以責於今之人而今之官古之官也人
雖不¶以古之道責之而吾古之官也則亦安得不以古
之¶道自責乎以古之道自責則是食今之食而任古之¶
事其勢將益齟齬而不行且夫古者據至隆重之勢¶以
御其心服之子弟其教之行也豈不易然然猶有¶一再
三不變而移之郊與遂而屏之逺者是其責尚¶有所不
<pb:KR4e0190_WYG_007-30b>
盡而況據至卑䙝之勢以御其面而師背而¶嘲之子弟
欲驅之帖帖以就吾教以冀於育才善俗¶如古人而無
負乎其所自責其必能乎否耶然則古¶之所謂難者猶
或有所易而今之所謂易者終有所<md:KR4e0190_SBCK_011-26a>¶甚難也雖然亦在
乎自盡而已苟徳行道藝之在我¶者備則雖勢有所不
行而吾固已無愧於古之人矣¶自余為諸生所見不啻
幾何人矣求一二人焉幾於¶自盡者而不可得也及往
來仕途則以詢於天下不¶啻幾何人矣求一二人焉幾
<pb:KR4e0190_WYG_007-31a>
於自盡者而不可得也¶豈古今人不相及往往如此耶
抑其待之者薄則亦¶不能自為才耶若丘君者其幾於
自盡而為吾之所¶求者乎丘君卑而無所屈於身貧而
無所緇於利于¶今之䔩䔩齪齪之態丘君一無有焉其
徳與藝不知¶於古何如耳夫因乎待者之厚薄以為其
人之隆汙<md:KR4e0190_SBCK_011-26b>¶者有之矣因乎其人之隆汙以為待者之厚
薄者有¶之矣向使齪齪者而出乎古古亦未必不以薄
待之¶向使徳行道藝者而出於今亦安知不以隆且厚
<pb:KR4e0190_WYG_007-31b>
者¶待之耶余嘗問丘君於學之諸弟子羣然曰丘先生¶
吾師也則既異乎貌而師背而嘲焉者矣古不云乎¶教
學相長也自今以往丘君徳益成藝益進而譽日¶益流
也然則所謂嚴而事之與就而乞言焉者安知¶不在丘
君余既有感於古今之難與易而喜於丘君¶為余之所
求又冀於古道之復自丘君始也因諸弟¶子之請遂書
之以為贈丘君序時嘉靖丙午秋七月<md:KR4e0190_SBCK_011-27a>¶也¶
　　　贈李司訓遷官臨安序
<pb:KR4e0190_WYG_007-32a>
古今之變其可怪也歟古者任官以才雖無所不擇¶然
自一藝而上皆可以器而使也至於學校之師則¶規規
而謀之曰彼有道者乎彼有徳者乎彼道隆而¶徳純者
乎何其求備之至也古者或委之以卿相而¶不懾投之
以盤錯而不避至於命之為師則逡巡而¶若驚焉曰吾
不堪也雖亞聖大賢猶不敢輕也而曰¶人之患在好為
人師何其遜避之至也今則不然不¶量其人之能與不
能也率然而授之為師曰彼無不<md:KR4e0190_SBCK_011-27b>¶可焉不自量其身之
<pb:KR4e0190_WYG_007-32b>
能與不能也傲然而當乎為師¶曰吾無不可焉嗚呼古
之所靳而不以與有道而未¶隆有徳而未純者今不問
其人而可以與者也古亞¶聖大賢之所遜者今人人之
所不遜也其亦可怪也¶歟或者曰今學校之師誠無難
焉勾稽廩食督促升¶散如是而已耳其髙者講章句課
文字如是而已耳¶夫使師之為師如是而已也則誰不
可也如曰不如¶是而已耳則必修教化興禮樂而後可
以無愧然則¶有志之士居是官者能不畏且懼歟又安
<pb:KR4e0190_WYG_007-33a>
得傲然而¶已乎且夫不量其人而率然授之者是謂失
人不自<md:KR4e0190_SBCK_011-28a>¶量其身而傲然當之者是謂失己失人者則既
失於¶人矣不可以有補也失己者則所失者己耳可以
勉¶而補也說命曰惟斆學半古人之於教未嘗不學而¶
其學未嘗不資乎教此所謂可勉而補焉者也嘉靖¶丁
酉余始識司訓李君於宜興㑹君調臨安教諭于¶是諸
生愛君不忍其去也因相與求余文以贈余知¶君為忠
實長者氣温而語確能自異乎時之為師者¶可謂有志
<pb:KR4e0190_WYG_007-33b>
之士也司訓與教諭雖同為學官然司訓¶於官為貳其
勢不可以專不專則其責猶輕教諭於¶官為長而一學
之事皆專焉專則其責益以重矣君<md:KR4e0190_SBCK_011-28b>¶固且傲然當之而
已歟其亦畏且懼歟吁君其自勉¶而務學以有補焉可
也曰如是而已耳如是而已耳¶則余又奚說以贈君哉¶
　　　送陸訓導序¶
六籍之教之廢也久矣而詩為最甚何哉六籍皆以¶文
傳而詩獨以聲傳也昔者孔子患鄭衞之聲亂於¶雅頌
<pb:KR4e0190_WYG_007-34a>
乖刺無所從正乃周流四方聞韶樂於齊不知¶肉味又
得文王之操於萇𢎞乃始黙然自信曰吾六¶十而耳順
然後反魯正樂命太師歌關雎而曰皦如¶也繹如也洋
洋乎盈耳哉自是刪詩定其中聲得三<md:KR4e0190_SBCK_011-29a>¶百篇皆被之筦絃
而雅頌各得其所其於門人弟子¶亦往往教以詩歌其
尤有得者聲若金石而子貢聞¶聲歌所宜之説於師乙
則夫子樂而與之曰賜也可¶與言詩矣然則詩之為詩
不專以其文以其聲也自¶漢而下詩之文徒在而其聲
<pb:KR4e0190_WYG_007-34b>
盡亡然其時樂師尚能¶譜鹿鳴伐檀文王騶虞四詩又
不久而廢韓毛諸家¶號為專經竭其力以爭草木蟲魚
至問其音節不能¶解也今三百篇具在學官諸生誦習
其文與諸經同¶然絶無有能繹而歌之者而弦匏琴瑟
諸器因此遂¶不列於學官其鹿鳴諸詩則賔興鄉飲酒
學官命弟<md:KR4e0190_SBCK_011-29b>¶子時一歌之然有聲而不成調噶噶然若擊
土鼓然¶不知其於槁木貫珠之義安在乎若是而欲以
陶養¶性靈風化邦國人知其難也然則詩之存者其亦
<pb:KR4e0190_WYG_007-35a>
少¶矣余少而受詩説於邑人陸文禎先生嘗病不得其¶
聲而亦未暇請於先生也今先生之弟文祥為海鹽¶訓
導文祥亦善説詩以詩貢為是官是官葢古司樂¶之遺
以六詩為教者以其人之素善於詩而又當乎¶以詩為
教之官竊以為發古六義之意以長育人材¶而興起菁
莪之化非習其文而兼通其聲則不可此¶其責在文祥
宜無所讓故余推舉詩之興廢以為説<md:KR4e0190_SBCK_011-30a>¶然余少時聞今
之歌有越曲者越人類能歌之而尤¶著於海鹽之間余
<pb:KR4e0190_WYG_007-35b>
亦不能辨其聲也文祥之行也其¶將能辨之耶豈所謂
詩之遺耶抑亦浮艷要眇繁音¶促節悲而助欲者耶南
風柔而靡近寶而民佚以宕¶海鹽故濵海之沃而柔靡
奢慢之俗也豈其俗之發¶乎其音者固然耶里謠巷謳
采詩者以觀風焉其信¶然耶夫古聲詩之義不傳而艷
詞麗曲譁於民間此¶最教化者之所禁也嘻文祥其尚
能以雅而易淫也¶哉¶
　<md:KR4e0190_SBCK_011-32b>¶　　送第上人度海謁觀音大士序
<pb:KR4e0190_WYG_007-36a>
自三十二相至于種種恒河沙相謂之曰皆觀音大¶士
焉可也徧微塵國土謂之曰皆補陀焉可也昔諸¶菩薩
未見多寶佛時多寶佛乃在寶淨國諸菩薩既<md:KR4e0190_SBCK_011-33a>¶見多寶
佛時多寶佛即不離娑婆世界多寶佛無在¶無不在而
人有見不見耳由此言之求觀音大士者¶不必補陀求
補陀者不必海然而大士見身獨補陀¶為著而其徒者
往往必跨海以求而後得焉何也¶吾聞佛家之説以塵
勞為苦海以解脱為彼岸非離¶苦海不能到彼岸如非
<pb:KR4e0190_WYG_007-36b>
跨海不能見補陀或者大士¶假此以度世而其徒又假
此以自度也第之意其出¶于此乎然則世豈真有補陀
者耶其亦化城火聚之¶寓言耳補陀之事其誕與信無
足深究吾特有激於¶第之行也以補陀之眇然大洋之
外絶不見蹤影至<md:KR4e0190_SBCK_011-33b>¶使其徒莫不翕然醉心焉不憚驚波
之險颶母蛟魚¶之毒冀一至焉而後為快葢其信之篤
而趨之果如¶此今儒者學於孔氏孔氏之宫巋然可目
量而趾援¶也其醉心焉與冀一至焉而後為快者何其
<pb:KR4e0190_WYG_007-37a>
少歟嗚¶呼孔氏之與佛不待較而知也然彼能奔走人
于窮¶海不可蹤影之境而此不能奔走人于可以目量
趾¶援之間彼不憚措身于蛟魚之窟而此畫地于坦坦¶
之途是何詭之易溺而正之難歸耶豈吾儒言義利¶乃
不如佛氏言死生足以關斯人而鍵之耶藉令第¶始者
不為彼而為此其能必至于孔氏之宫如今之<md:KR4e0190_SBCK_011-34a>¶必至補
陀見大士否耶諺曰雀翼不能伏鵠卵吾才¶薄不能熾
吾儒以柅第之行而迴其轅于孔氏也第¶兹行過山隂
<pb:KR4e0190_WYG_007-37b>
見吾友王君汝中者其必有以語第矣¶
　　　葉包菴先生夀序¶
嘉靖壬寅之歳先生年六十門生若干人相與謀贈¶先
生以言順之諗於衆曰葢嘗觀於漢儒林傳矣乎¶漢初
六經始出秦火齊魯諸老先生大率各以其意¶治經凡
數十家自是諸生各自名其師説而固守之¶終其身不
敢變一字一句以為家法又各自以其師¶說轉相授受
雖支派分擘莫不繩然以世迭譜生徒<md:KR4e0190_SBCK_011-34b>¶之盛一家或至
<pb:KR4e0190_WYG_007-38a>
千有餘人其傳且十數輩矣猶然名¶其首傳之人而曰
此某氏易也此某氏之書若詩與¶春秋也在元封間表
顯六藝取其説之盛行者立為¶博士自餘諸家則或以
其無師與無書可傳也遂罷¶不列自是之後諸博士弟
子多以經至大官國家有¶大議論必令傳經義以對至
勤人主親自問其師何¶人師説云何則對曰臣師某也
臣師之説云云葢其¶重也若是故當其時經生之為業
也專而篤經師之¶為功也尊而信以久今吾包菴先生
<pb:KR4e0190_WYG_007-38b>
其古所謂經為¶人師者非耶先生行修而志潔其於書
無不涉也而<md:KR4e0190_SBCK_011-35a>¶尤攻于詩先生治詩且三十年雖一以傳
註為宗然¶訓詁名物之外往往能深探古人之精微而
發之於¶文自邑中諸先輩故多以詩名家至先生乃益
精先¶生之出邑子以詩為業者大半多先生弟子先生
為¶學者説詩絲聨髪比關竅開解音節洞朗學者俯而¶
聽之如身殷周之間而聆猗那關雎之響也先生古¶慤
自信故其宦不達順之碌碌在弟子中進不能張¶大先
<pb:KR4e0190_WYG_007-39a>
生之教以行于世退復不能推衍先生之説以¶淑于人
顧獨知守所聞不敢變而已然諸弟子中固¶且多顯者
若夫精于其業而轉相授受者固已不可<md:KR4e0190_SBCK_011-35b>¶籍記矣安知
不有以經義為國家決大議論引師說¶以對如昔人者
乎又安知不有史氏傳儒林者且將¶家而列之曰葉氏
詩焉然則先生之夀固逺矣若乃¶夀先生于年齒間不
其末歟衆曰然請以為先生夀¶
　　　薛翁八十夀序
<pb:KR4e0190_WYG_007-39b>
古者鄉有耆老父兄則率其一鄉之子弟烝烝然皆¶勸
之於善而況于其子弟乎至於後世雖其子弟亦¶莫有
勸之於善者而況於其鄉之子弟乎若此者非¶古人徧
愛其鄉之子弟而今人不自愛其子弟也何¶者其為愛
一而其所以愛之之道異也古者貴義而<md:KR4e0190_SBCK_011-36a>¶賤利愛之必
以其所貴者則固日夜望其子弟之趨¶於道徳仁義也
是為愛之而已矣後世貴利而賤義¶愛之必以其所貴
者則固日夜望其子弟之趨於富¶貴利達也是為愛之
<pb:KR4e0190_WYG_007-40a>
而已矣嗟乎人情固憚乎趨道¶徳仁義也雖督之弗率
也而又不足以悦其父兄之¶心則將益怠而肆人情固
競乎趨富貴利達也雖牽¶之弗止也而又非此不足以
悦其父兄之心則將日¶鋭而堅葢風俗之靡而古道之
缺然也久矣非有志¶之士孰能自拔於此薛君圖南其
始之所自為與其¶父始之所以望之者固亦猶夫人耳
既而圖南游學<md:KR4e0190_SBCK_011-36b>¶于四方得聞仁義道徳之説於鄒東郭
先生於是惕¶然有悟快然如遷客之反乎其家則又講
<pb:KR4e0190_WYG_007-40b>
求於鄉先¶生毛古菴與其鄉人朱信夫唐希古之間乃
益以自¶信始欲剥落枝葉歸其本根既而語其父薛翁
曰南¶也將為此而不為彼矣翁亦惕然知始之所以教
其¶子者之非也於是惟恐其子之不為道徳仁義與為¶
之而不底於成也圖南益感其父之愛已則日夜淬¶勵
惟恐其不為道徳仁義與為之而不底於成也吾¶見薛
氏父子之交相成也可不謂能自拔于今之人¶者歟於
是翁年八十圖南與其弟某欲夀翁而問其<md:KR4e0190_SBCK_011-37a>¶說於余余
<pb:KR4e0190_WYG_007-41a>
曰夫古之所謂不朽與所謂有子者可知¶己且薛氏父
子既有聞於仁義道徳之説矣則較修¶短于彭耼殤子
之間豈足以為翁夀而鞲臂曲膝饋¶漿酳爵亦何足以
夀其親也哉薛氏居夫椒山夫椒¶眇然在五湖中土狹
而人輳其富人則通魚鹽逐什¶伍之利其貧者鼓刀筆
工獄書家為胥史以機變囂¶訟為常故其所爭不能錐
匕而骨肉且反目矣斯固¶貴利賤義之甚者歟由此言
之薛氏父子能自拔于¶今之人尚不為難其能自拔于
<pb:KR4e0190_WYG_007-41b>
其所居尤足多也夫¶風俗之靡也其初一二人焉倡之
而已其反之於古<md:KR4e0190_SBCK_011-37b>¶也其初亦一二人焉倡之而已夫椒
之俗之至於是¶也吾不知其初孰為倡之者而其不能
反之於古也¶吾知其惟無有倡之者耳使薛翁之所以
望於圖南¶與圖南之所以自為者繼此而必底於成彼
鄉人之¶聞薛氏之風安知不有感而興焉者乎然則異
日夫¶椒五湖之曲有稱鄉先生能風其鄉人者必薛翁
矣¶乎是謂翁之能自夀而圖南之能夀其親也已
<pb:KR4e0190_WYG_007-42a>
　　　羅君八十夀序¶
先王所以養老者何其厚而尊也饋漿而酳爵非無¶人
也而天子親之割牲而總干非無人也天子至自<md:KR4e0190_SBCK_011-38a>¶祖焉
冕焉而為之天子事老者踧踧然如子弟之事¶其師而
無敢肆也老者受天子之奉衎衎然如自受¶其子弟之
奉而無所讓也若然者豈先王以為天下¶之子弟不足
以尊事天下之老者而至于以身代天¶下子弟之役哉
葢王化必始於孝弟而孝弟之行于¶下非自上率之不
<pb:KR4e0190_WYG_007-42b>
可則尊有所伸固不得而降敬有¶所隆固不得而殺也
周衰而此禮廢矣絳縣老人有¶白首而從征役者雖洙
泗禮義之鄉至于齗齗然少¶肩其老老下其少而莫之
正也由此言之則自諸侯¶之國鄉黨之間亦不復知齒
之可貴矣而況於朝廷<md:KR4e0190_SBCK_011-38b>¶之上哉嗟乎王教興則老者尊
於朝王教廢則老者¶不得尊於鄉葢其勢之使然歟老
者於古今誠未有¶以異也尚不能不隨世為貴賤如此
而況於懷珍抱¶器之士又安得不貴於古而賤於今也
<pb:KR4e0190_WYG_007-43a>
歟此君子所¶為深嘆乎古今之際也夫後世天子之勢
益尊而欲¶其屈體以事匹夫之老者如古之時其勢誠
必不能¶然而老者固鄉人耳以鄉之少者而讓乎鄉之
老者¶使少不肩其老老不下其少力役勞苦先少者飽
煖¶安逸先老者此不過以鄉之人而讓乎其鄉之人耳¶
豈亦有不能者哉然而自周之衰既已不盡然在後<md:KR4e0190_SBCK_011-39a>¶世
其又何説則是老者既不尊於朝又不尊於鄉獨¶所謂
稱夀之禮今鄉人行之而不廢也夫稱夀不過¶飲酒獻
<pb:KR4e0190_WYG_007-43b>
酬之間其為禮至末也然而為子弟者曰吾¶父若兄老
矣吾酌而賀焉可也為鄉人者曰吾鄉丈¶人老矣吾酌
而賀焉可也是尚齒之遺也以此意推¶之老者其亦可
以尊於鄉矣孔子觀於鄉而知王道¶之易易豈非飲酒
獻酬之間而其俗猶有近古者歟¶歙人方生大中從余
游求余文以夀其外家雙溪羅¶君而余不靳為之言者
以為是尚齒之遺而俗之近¶古者也君本衣冠之後而
隠於商梁宋吳楚舟車之<md:KR4e0190_SBCK_011-39b>¶輳無所不游四方名士無所
<pb:KR4e0190_WYG_007-44a>
不交及其晩年息機以¶歸老蕭然一室若不知有門外
事者葢方生之語君¶如此則固老而有行者歟吁有如
君者以生於古而¶親遇三王之盛安知其不在祝鯁祝
噎之列也歟奈¶何使君尊於鄉而已也然而吾猶幸君
之尊於鄉也¶
　　　李封君七十序(代人作/)¶
古今語父子之盛者必推蜀陳氏自文惠公既登將¶相
兩兄弟亦為大官至尊重而其父秦公是時尚無¶恙每
<pb:KR4e0190_WYG_007-44b>
秦公與客坐則文惠公兄弟左右侍立坐客跼¶蹜不安
求去秦公笑曰此兒子輩耳今副使五石李<md:KR4e0190_SBCK_011-40a>¶侯出則提
方寸之印專制一道數千里之地操縱予¶奪在其手中
而匍匐十餘州郡縣綰綬束帶之吏呼¶吸十餘萬乗城
守障虓雄之士鞭笞深箐絶峝鳥言¶獸面之蠻夷而莫
不如志四方之望之也虎峙而嶽¶聳其入則奉其怡齋
封君於内帣韝而鞠&KR0957;獻漿而¶酳爵傴僂而候起居欵
密而承色語宛轉嬉戲於尊¶俎衽席間若嬰兒孺子然
<pb:KR4e0190_WYG_007-45a>
此其事與陳氏何異雖侯¶之祿位勲業其後來未知與
文惠公孰上下而封君¶之夀考榮遇則既已無歉於秦
公封君與秦公又同¶為蜀人葢歴四五百年而兩家父
子起而相望於岷<md:KR4e0190_SBCK_011-40b>¶峨大江之間嘻何其奇也然史稱文
惠公居官有節¶槩不妄進取自為小官積十餘年不調
一時翕然以¶恬靜歸之而文惠出入内外歴典方鎮其
在官雖以¶精嚴立事而其意要歸於忠厚未嘗按黜一
下吏人¶以為得於秦公之教為多李侯自兵曹主事為
<pb:KR4e0190_WYG_007-45b>
御史¶前後郎署十餘年較其資與望宜在臺省而侯逡
巡¶出就方鎮其故寮多至公卿者而侯坦然無幾微不¶
平見乎色詞此其與沾沾競於勢利者逺甚侯嘗以¶御
史巡江南又巡閩所居雖以憲度從事而温厚博¶大未
嘗作威福以捃摭刻峭為能及為副使則益鎮<md:KR4e0190_SBCK_011-41a>¶以清靜
數千里内吏承寧一之化民荷悃愊之仁軍¶戴醪纊之
賜而蠻夷亦息戈負耒喁喁然自嚮於亭¶徼之外然則
侯之行已涖官大率有似乎文惠公而¶禄位之同不同
<pb:KR4e0190_WYG_007-46a>
有不足論者至於封君之教其子雖¶非外人之所得聞
然亦知其大率無以異於秦公之¶所以教也於是封君
年七十有二余父與侯為同年¶封君余大父行也道逺
不能走賀堂下嘻倘余得走¶賀堂下而見侯之侍立左
右將有跼蹜求去如秦公¶之客者乎¶
　　　陳封君六十夀序(員外崇慶之父/)<md:KR4e0190_SBCK_011-41b>¶封君年六十而王君懋中為説以贈之其論黄冶變¶化
非老子事信矣至以老子為長生久視之學而謂¶其與
<pb:KR4e0190_WYG_007-46b>
吾儒不類則亦未為得老子之精者吾以為老¶子之書
其為㫖也閎而奥其象於物也曲而賾故讀¶之者卒未
能解然世多稱老子為養生家則不過以¶其𤣥牝嬰兒
之説為魏葛諸人所勦襲而云耳若是¶則以奇用兵固
當屬之兵家而翕張予取又當為縱¶横家耶然則老子
之言其亦厖矣莊生以吐故納新¶熊經鳥伸歸之彭祖
絶不及老子其論老子聞風于¶古之道術又絶不及長
生吐納事明老子彭祖各自<md:KR4e0190_SBCK_011-42a>¶為一家不相入也黄冶變
<pb:KR4e0190_WYG_007-47a>
化非所以語老子而長生¶久視亦豈盡老子之精也哉
葢孔子西遊而見老耼¶有猶龍之歎而耼之言曰良賈
若虛盛徳若愚以是¶參之其所著書多相貫穿出入乃
知老子之旨固在¶於此至讀孔子繫易之謙以為天道
之所虧益人道¶之所好惡地道之所流變鬼神之所福
禍皆不出乎¶謙盈二者其於老子亦有同乎否耶老氏
長生久視¶之學余不能信而其謙虛不爭持滿守柔以
逺禍邇¶福則老氏之所長而儒者不能易也故嘗以耳
<pb:KR4e0190_WYG_007-47b>
目所¶及質之大易老氏所稱吉凶禍福真若執左券以
要<md:KR4e0190_SBCK_011-42b>¶于後者夸詡之子一旦逢機藉勢氣滿而意得極其¶
力之所可獵取漁奪而窮其志之所欲馳騁矜耀居¶則
盛歌舞出則侈僮騎狼藉閭巷間閭巷之人曩與¶等夷
者莫不奔走伏謁喘汗不暇然曾未幾而景響¶銷歇所
謂伏謁喘汗閭巷之人且將徘徊乎其髙臺¶曲池之間
相與追其盛而詫乎其衰以予耳目所及¶若此者幾何
人矣豈其倚伏乗除之數物理固然而¶不可逃歟其無
<pb:KR4e0190_WYG_007-48a>
乃驕汰盈溢犯大易老氏之戒然後¶至于此歟余觀封
君其貌俛然而敕其氣藹然而温¶其裏坦然而無所營
豈所謂君子終吉而持滿有道<md:KR4e0190_SBCK_011-43a>¶者耶老子長生久視之
學余雖未知封君之有得焉¶與否而其謙虛守柔則竊
疑其出於老子封君其以¶余言為然耶為不然耶¶
　　　陸慎齋先生夀序¶
走曩以童子侍先生先生授之書課之文字觀其進¶止
動靜往往奬嘆以為逺器是時先生方日夜治經¶史綜
<pb:KR4e0190_WYG_007-48b>
百家之言期以奮乎身而措之事業然竟齟齬¶而走也
竊先生之口説數年遂以經中第為翰林未¶幾而拙疾
罷歸時先生尚留滯庠序中比走起為春¶坊再罷歸而
先生亦已去其業而老于家既獲拜先<md:KR4e0190_SBCK_011-43b>¶生于環堵間因
復思童子從游時事奄忽二十餘年¶則先生既颯然成
翁而走亦且髪種種矣先生既齟¶齬以老走亦旅進旅
退於是既為先生抱井渫之惻¶而又深以自媿有負乎
先生國士之期也雖然古所¶謂鄉先生者非其禄與位
<pb:KR4e0190_WYG_007-49a>
之謂也古者耆年道藝之¶士尊則為三老五更以為王
侯之師下不失為閭胥¶族師以教誘化誨其鄉人是以
雖居無位之地而各¶有以致于用先生志行愊實其取
與有狷士之節今¶年益髙行益修而益以信乎其鄉縱
不得為老與更¶其所以式是鄉人宜不在古閭胥族師
之後然則先<md:KR4e0190_SBCK_011-44a>¶生之自致於用固在此而不在彼歟且夫
世固有履¶顯赫之位而身妾婦之行瞿瞿然終日伺人
面目為¶喜戚至於腰脊傴僂老且疲矣而不知止先生
<pb:KR4e0190_WYG_007-49b>
少而¶讀書老而投閒蘧然自足於隴畝而一無所俯仰
於¶其外兩者相較豈得以此而易彼耶走雖駑拙無所¶
樹立于世尚幸以山中餘力因先生早歳之説以上¶泝
古人為學之大方冀洗滌宿愆而自淑其身然則¶所以
報國士之期者固亦將在彼而不在此也先生¶年六十
其子維新來請文維新好學能繼先生之志¶者也遂次
其説以授維新使持以為先生夀而因以<md:KR4e0190_SBCK_011-44b>¶自朂又以朂
維新云爾
<pb:KR4e0190_WYG_007-50a>
　　　書水西集¶
華師魯刻其父水西君所為詩文凡八巻曩余與君¶同
在兵曹而君為職方郎是時西北邊數被侵職方¶頗號
多事君據案草奏或一日四五上莫不切中機¶宜每赤
囊纔入尚書立召問君君口對甚辨無留滯¶者於是遂
以才稱頃之君坐言者所中免官家居而¶余時亦罷歸
每嘗候君則見君悄然獨閉一室盡取¶古儒先所疏註
箋纂六經文字凡百餘家精髓糟粕¶咸在所謂累世不
<pb:KR4e0190_WYG_007-50b>
能殫其説者君獨悉力標駁參伍<md:KR4e0190_SBCK_011-45a>¶毛釐同異要於融而
聨之以上究六經之㫖而成一¶家之説若小戴書則既
有端緒矣未幾而遂卒自君¶居劇曹與家居治經亦時
以餘力作為詩文葢君為¶人勁挺有精力其志甚銳而
用心最苦其試於世則¶欲以才具功名自振即使枯稿
山澤亦欲自託於經¶術以蘄於後世有知我者詩文雖
贍切可喜然要非¶君志之所存也顧其才既遭抑塞而
經術所著述亦¶未克就是以其所志者若或靳之而泯
<pb:KR4e0190_WYG_007-51a>
焉無傳其非¶志之所存者獨尚足以傳於世若此余恐
讀是編者¶以為是足以盡君也故為發君之平生雖然
昔人謂<md:KR4e0190_SBCK_011-45b>¶容貌禄位不能動人人安肯傳其書然則書之
傳者¶亦往往禄位能動人者也即如世所傳經註百餘
家¶者雖其山澤之儒禄位不顯則以附於六經與之並¶
行而人不能廢之舍是而傳焉者寡矣君既不得顯¶於
功名而又不及託於經術彼其泯焉無傳者則既¶已矣
其所謂足傳於世者亦焉可知其何如也哉此¶余所以
<pb:KR4e0190_WYG_007-51b>
重悲君之志而為之言者冀後世有因余言¶而知君者
也¶
　　　書錢遇齋高尚巻¶
予自為編修罷歸是時邑中士大夫謝事而居者十<md:KR4e0190_SBCK_011-46a>¶數
人此十數人者里閭丘壑遨遊燕笑之歡日相聚¶也彬
彬乎有佚老之遺焉而余適以罷歸得厠其間¶時時從
諸君子游相與為樂然諸君子多以久宦致¶通顯而余
亦逡巡郎署者數年而後歸獨遇齋始挂¶仕籍不赴官
<pb:KR4e0190_WYG_007-52a>
即解去遇齋解官既先於諸君子而年¶又最髙於是諸
君子相與推而尊之至相率為詩歌¶以贈而題其巻首
曰髙尚其意若有羨於遇齋而歉¶然以為不可及者夫
諸君子既已與遇齋同其所樂¶而無間矣顧若有羨於
彼而不可及者何也夫士大¶夫馳騁於功名之門而逍
遙乎泉石之娛使兩者各<md:KR4e0190_SBCK_011-46b>¶據其方而不相為謀則莫不
皆自以為快意然至課¶其盈虧倚伏之數則泉石之士
或病其枯槁而功名¶之士至以為頭顱可知自悔而無
<pb:KR4e0190_WYG_007-52b>
所及方遇齋之抱¶利器而不售以至于老也則諸君子
亦或未始不悲¶其窮然諸君子之出而用於世也雖無
窮愁抑塞之¶患然而傴僂趦趄日疲乎其形寵辱譽毁
日鬭乎其¶心者宜亦不少矣如是者十數年或三四十
年而後¶得與遇齋同其樂于此譬如賈人歳歳出沒于
驚濤¶駭浪之中既抵于岸而得晏然當此之時亦未有
不¶自笑其税駕之晩者矣而奚啻有羨于遇齋而已歟<md:KR4e0190_SBCK_011-47a>¶然則功名之門此遇齋之所不能與諸君子爭焉者¶也
<pb:KR4e0190_WYG_007-53a>
而泉石之娛此遇齋所以不易其樂而諸君子能¶同之
于終不能同之于始者也易不云乎壯趾則凶¶遯尾則
厲葢言進而趨時者利于後退而息機者利¶于先也諸
君子之退而息機也比之遇齋則已後矣¶矧余又誤不
自量始弱冠而已得官未溉其根而繁¶其葉又逡巡其
間不早自解去則是諸君子之中其¶不為遯尾者莫如
遇齋其為壯趾者莫如余也余退¶則既後于遇齋其進
也又不幸而早于諸君子噫嘻¶幾何而不為凶與厲之
<pb:KR4e0190_WYG_007-53b>
萃也歟然猶幸得罷歸以與<md:KR4e0190_SBCK_011-47b>¶諸君子相從于泉石之間
雖髙尚之風不可以冀矣¶然莊生所謂樗櫟以不材得
全余今亦庶幾焉耳¶
　　　書地理鶴岡況君巻¶
叩巫卜星相堪輿之家而問焉曰吉乎未必然也而¶聞
者驟然喜叩巫卜星相堪輿之家而問焉曰凶乎¶未必
然也而聞者驟然悲則是巫卜星相堪輿常操¶吉人凶
人悲人喜人之權以奔走乎其人而其人之¶吉凶悲喜
<pb:KR4e0190_WYG_007-54a>
一繫于巫卜星相堪輿之口而聽焉若是¶何也人情常
喜希覬乎其所不可必而常揣摩乎其¶所不可知而術
家馮鬼神以自神故多言而或信巧<md:KR4e0190_SBCK_011-48a>¶發而奇中操希覬
之心與摩揣之見而叩之憑鬼神¶之人而投之巧發奇
中之説宜其入之深也諸家之¶中其尤熾者曰堪輿其
指畫天地支離五行八卦奇¶中之說尤多而人尤尊之
堪輿家吾不知其所始吾¶意其初本以候土驗氣測量
水脈以寧死者而贊慈¶孝如是而已葢未始有鬼䕃之
<pb:KR4e0190_WYG_007-54b>
説也自兹説之行至¶使子孫露其先人不葬以待吉地
與吉日致其人而¶不免於水火者有矣或取土中數十
年之陳胔非有¶山崩水齧而好數徙之甚者豫章饒歙
之間盜地以¶葬往往至於殺人而不止然則堪輿家之
説吾懼其<md:KR4e0190_SBCK_011-48b>¶不為祥而為孽也夫儒者之論殃慶歸之積
善與惡¶其説至精猶或半驗半不驗則天道之逺也而
謂既¶朽之骨叢禍叢福若呼谷而響答焉其亦未必然
歟¶鶴岡況君精於術而能奇中者也曩余葬母實藉於
<pb:KR4e0190_WYG_007-55a>
君然余之藉君非其吉凶禍福之謂也君間嘗請文¶於
余嗚呼挾君之術以游於世其有不能奔走乎其¶人而
其人之悲喜有不惟君之為聽者歟然則余言¶何能輕
重君耶君如有意乎余言也則君其務為候¶土驗氣以
寧死者毋務為吉凶禍福以邀生者而孝¶子慈孫有溺
於吉凶之説其亦以余言解之而已矣<md:KR4e0190_SBCK_011-49a>¶　　　書王氏傳家錄後¶
文皇起北藩靖内難一時雲合之士其首功既皆裂¶土
<pb:KR4e0190_WYG_007-55b>
而王矣其斬馘自一級以上至于執殳樵爨亦莫¶不授
武功爵世其子孫至萬餘然王氏自長史公以¶儒生首
事¶文皇於藩至其子彦昭兩世矣長史左右夾輔不幸¶
老死及靖難兵起彦昭寔與居守其兩世皆不可謂¶無
功然顧不得與一時雲合之士同裂土而又不得¶一介
之爵以世其子孫若是何也豈其翊贊于遵晦¶之日者
不及乎純熈大介之㑹其居而守社稷者固<md:KR4e0190_SBCK_011-49b>¶不如行而
扞牧圉之為勞也歟自漢而下拜侯徹爵¶率以戰功為
<pb:KR4e0190_WYG_007-56a>
重¶文皇之意其或在於此歟雖然裂土之封孰與詩書¶
之澤之可以長久使其子孫飽祿而驕佚孰與使其¶子
孫苦約而思以自立也夫世祿之族驕驕則舉其¶累世
之所遺者或一朝而褫之儒生之族發憤自立¶則其先
世雖無所遺而猶可以自振自國初以來所¶謂世禄之
族其盛衰可數已而王氏子孫讀書好禮¶彬彬然以儒
名其家者相望而東臯公以能書官至¶太常卿<md:KR4e0190_SBCK_011-50a>¶然則儒
術之與戰功王氏之所以遺其子孫與¶文皇之所以報
<pb:KR4e0190_WYG_007-56b>
王氏者又孰多而孰少耶於是長史¶公幾世孫稷纂其
先人之行事自長史公而下凡幾¶世題曰王氏傳家録
葢詩書之澤在焉余嘗讀唐李¶鄴侯家傅侯遇肅宗於
潛龍之時及其起事李郭諸¶人皆以百戰裂土而鄴侯
雖幃幄謀臣然不得與其¶列其事頗與王氏類鄴侯之
子繁積書至三萬軸而¶當世推其文雅此亦偶類於王
氏且夫李郭諸人不¶能世其家也久矣而鄴侯之事至
今獨著於世者則¶以家傳在也然則後有欲觀王氏者
<pb:KR4e0190_WYG_007-57a>
其在兹錄矣乎<md:KR4e0190_SBCK_011-50b>¶此稷之所為纂也¶
　
　
　
　
　
　
　
<pb:KR4e0190_WYG_007-57b>
　
　
　
　
　
　
　
　荆川集巻七<md:KR4e0190_SBCK_011-51a>¶<md:KR4e0190_SBCK_012-1a>¶
<pb:KR4e0190_WYG_008-1a>
欽定四庫全書
　荆川集巻八
　　¶　　　　　　　　　　明　唐順之　撰
　　記¶
　　　重修宜興縣學記¶
先王因人情而施之教知夫人情所不樂則不可以¶從
事於久不可以從事於久則不可以責其器之備¶而業
之精也是故學校以教士而養之以禮樂以柔¶伏其速
<pb:KR4e0190_WYG_008-1b>
成躁進之心使其終日從事於俎豆筐篚象¶勺干籥盤
辟綴兆之容與其弦匏搏拊笙磬雅頌龡¶擊歌詠之聲
盤辟綴兆其文郁如龡擊詠歌其音鏗¶如是耳目之所
恱而血氣之所暢也天機與器數相<md:KR4e0190_SBCK_012-1b>¶觸而不自知是以
能終身安焉而不慕乎外上之人¶九年而後視其成四
十而後試之仕而士不自以為¶滯也故其器之備也則
自簡亷直温剛塞恭愿至於¶中和孝友皆能盡其微妙
而無有粗疎傲戾之氣其¶業之精也則自虞夏商周之
<pb:KR4e0190_WYG_008-2a>
典章鞮譯象寄之語言¶至於射御操縵雜服之技凡可
以為家國天下之用¶者能貫而通之而無有乎鹵莽生
澁之習葢其磨揉¶之久而其勢不得不至乎此也今也
禮壞而樂廢先¶生之所以為教弟子之所以為學者何
也朝擊柝而¶聚之而課之書夕擊柝而聚之而校之文
口吻刓於<md:KR4e0190_SBCK_012-2a>¶蠧編之誦記而思慮敝於游詞之剽綴夫士
者之為¶此其不得已而應有司之求則可耳豈人情之
所樂¶而況聲利之燄薰心炫目又雜然而日出以非可
<pb:KR4e0190_WYG_008-2b>
樂¶之習驅之以必可奪之誘則宜其有厭苦學校之心¶
惟恐其去之不速亦何怪乎業之不精而器之不備¶也
葢孔門諸子嘗言志矣㸃獨不願仕也浴沂風雩¶鼔瑟
詠歌以適其意而子夏亦云出見紛華盛麗而¶悦有鼓
瑟詠歌浴沂風雩之樂則㸃也可以自足於¶洙泗之濱
而無所慕有紛華盛麗蕩之於外則子夏¶不能自必於
其中今也無禮樂以養之有聲利以驅<md:KR4e0190_SBCK_012-2b>¶之而欲使之終
身安焉而不去豈非勢之難者歟宜¶興有學舊矣歳久
<pb:KR4e0190_WYG_008-3a>
不葺通判泌陽焦君希程來署縣¶事斥贖金之餘凡若
干兩鳩工庀材以繕其事又立¶名宦鄉賢兩祠於櫺星
門之旁以祀宦於其縣與其¶鄉先生之賢者而學之制
於是為備既訖工教諭張¶君某訓導某君率其學之弟
子來請記嗚呼禮樂以¶養士古之道其不可復矣雖然
無體之禮無聲之樂¶流乎宇宙而著乎人心不假器數
而傳則古之道固¶未嘗不在也誦書綴文以應有司之
求士生於今不¶可以已矣雖然其誦書也務於約而不
<pb:KR4e0190_WYG_008-3b>
汩於百家傳<md:KR4e0190_SBCK_012-3a>¶註之煩其綴文也盡乎已而不牽於時俗
好醜之說¶則今之法固不能為累也古之所謂可樂者
未嘗不¶在而今之所謂非可樂者不能為累則亦可以
無用¶於速而去之矣宜興溪深而谷窈石峭而泉冽自
古¶宦游之士多欲徙而家焉葢隠然有舞雩沂水之風¶
而地僻以簡冠葢文繡之所不衝大賈重裝之所不¶輳
故其俗鮮見紛華盛麗之習然則有㸃也之樂而¶無子
夏之誘宜莫如此地者噫嘻諸君子其務求古¶人之所
<pb:KR4e0190_WYG_008-4a>
可樂以自足於其間以修其器與其業而無¶急急於務
去其學也哉<md:KR4e0190_SBCK_012-3b>¶　　　重修涇縣儒學記¶
先王本道徳禮樂經術以造士而以士大夫耆老之¶優
於道徳禮樂經術者命之以為庠序之師至於閭¶胥族
師什伍之所鼓篋而從焉者亦無不命于上而¶一閭一
族之間亦無非以道徳禮樂經術相磨切是¶以上無私
師下無私學周衰王道廢缺齊魯列國學¶校猶在不過
<pb:KR4e0190_WYG_008-4b>
粉色潤飾而易象春秋十六國之樂徒¶以誇於諸侯賔
客為古物玩具而未嘗以教諸弟子¶所謂學官與弟子
云者詡詡禮樂徒能習其鏗鏘鼓¶舞而絶莫知其義其
士大夫之有道徳者抱其器而<md:KR4e0190_SBCK_012-4a>¶私相與教授于山澤之
間不出户庭而自成庠序葢¶觀於洙泗之濵誾誾侃侃
弦歌鼓瑟者至數千人雖¶數百餘年諸生以時就其家
習禮焉而使觀者低徊¶不能去此其最盛然孔子在當
時非有司樂象胥之¶職沒不與瞽宗之祭而弦歌數千
<pb:KR4e0190_WYG_008-5a>
人者亦非所謂司¶徒俊士之選也自是之後西河鄒嶧
傳易授詩紛然¶彌衆然皆與庠序無預漢興立博士置
辟雍橋門觀¶聽縉紳動色蕃夷武卒莫不受經然秖以
為太平之¶榮觀而當時所謂師弟子者不在也濟南關
西琅琊¶千乗世傳經術隠居教授生徒至萬餘人然亦
不屬<md:KR4e0190_SBCK_012-4b>¶之庠序由此言之王教興則道徳禮樂經術之寄
在¶庠序而師道為公王教廢則道徳禮樂經術之寄在¶
山澤而師道為私雖其所寄無以異者而世之升降¶繫
<pb:KR4e0190_WYG_008-5b>
之矣國家建學徧宇内蠻陬海徼莫不有學生徒¶多者
七八百人少者百人可謂至盛然而道徳禮樂¶經術之
寄其在焉否也所習者不過乎章句佔畢所¶志者不過
乎聲利榮名其所謂髙等者亦惟騖文詞¶之博而秖以
為溺心滅質之資矜亷隅之飾而秖以¶成詭激矯誕之
習是以豪傑之士往往病之而相與¶修身治心詠詩習
禮考業講徳於巖居燕處之間先<md:KR4e0190_SBCK_012-5a>¶王之禮樂經術亦稍
稍賴以不墜然庠序為虛器而¶師弟子為私名論世者
<pb:KR4e0190_WYG_008-6a>
亦太息于斯焉涇于寧國為¶屬邑而學宫圮壞不葺午
山馮公為提學嘗欲新之¶未克也而再為提學則以屬
之知府尹宇葉令祥率¶其民之好義者使出財鳩工不
足則濟以贖金之餘¶董其役于主簿某而視其成於學
官董汝礪鍾維揚¶曹鸞於是㦸門璧池筍簴在列登其
堂者如入孔室¶而聞金石絲竹之聲丹艧黼黻儼而髙
居挹其象者¶如見聖人而親申如夭如之容其與古之
庠序亦幾¶無以異矣而午山公端軌物樹風聲其於為
<pb:KR4e0190_WYG_008-6b>
師又非<md:KR4e0190_SBCK_012-5b>¶徒以其位焉者涇之俗古稱和柔而涇之士以
余所¶知其有聞先生長者之風志于修身治心而深病
乎¶佔畢聲利之為陋者固且有人焉而在乎庠序之間¶
自是淬磨砥礪融習氣之偏而歸之渾化破意見之¶障
以致乎精微相噓相染而成風俗使人皆曰先王¶道徳
禮樂經術之寄不在山澤在庠序者涇之學則¶然豈不
盛歟古者首善自京師始故司樂象胥之教¶尤詳於閭
胥族師涇為甸服去南都三百里而近是¶國家之所首
<pb:KR4e0190_WYG_008-7a>
善也涇之士相與務乎先王道徳禮樂¶經術而風流乎
四旁使人皆曰道徳禮樂經術之興<md:KR4e0190_SBCK_012-6a>¶於庠序者涇之學
始又豈不盛歟於是午山公使學¶官維揚與諸生張鑜
來請記余樂為之記以告於多¶士而朂其成云午山公
名天馭字應房蘄人修學始¶嘉靖某年某月成于某月¶
　　　重修𤓰州鎮龍祠記¶
龍之祠不秩於三代之典記禮者謂之四靈葢以為¶鱗
蟲之靈者耳其祀始見於封禪書朝那龍湫今天¶下大
<pb:KR4e0190_WYG_008-7b>
水之濵無處不有龍祠宋之儒者論大河之治¶以為不
宜祀龍曰是天地之功也龍何力之有然余¶竊以為未
盡也夫天地無為而百物之肖像於其間<md:KR4e0190_SBCK_012-6b>¶者莫不各致
其能以效其功而天地未嘗與之爭功¶然而百物之功
孰非天地之功也至於昔人之制為¶祀典也凡有功徳
於天地之間者不問細大莫不羣¶然秩而祀之以致其
報而未嘗疑於與天地分功然¶而所以報百物之功亦
孰非所以報天地之功也吾¶觀於蜡而見古人通乎鬼
<pb:KR4e0190_WYG_008-8a>
神之情而悉于幽明之故¶矣夫生成百穀以粒民孰非
天地之功若是則古人¶為之禋為之社以報之可矣至
於大索鬼神而蜡焉¶者何為也其蜡也先農先嗇庸與
坊焉可矣而至於¶迎貓迎虎而昆蟲亦登焉者何為也
惟天地之生成<md:KR4e0190_SBCK_012-7a>¶百穀雖一貓虎昆蟲亦使之盡其能於
食鼠食豕之¶間而無遺利焉於此見天地之功為甚大
人欲報天¶地之功而無由則雖貓虎之效一能於天地
者亦秩¶之祀而無遺靈焉於此見人之所以報天地之
<pb:KR4e0190_WYG_008-8b>
功者¶為甚深凡百物之靈固莫不肖氣於隂陽五行而
龍¶得隂陽五行之氣之精故其變化尤靈貓虎未嘗無¶
功於田而謂龍盡無功於水乎祀貓祀虎未嘗疑於¶與
天地分功而獨疑於龍乎且夫天地之間大者不¶自擅
其大而寄於小小者各務致其小以歸於大其¶為力也
大者常逸而小者常勞其功之成也小者易<md:KR4e0190_SBCK_012-7b>¶以為徳而
其大者常不可名故耕鑿之民不知帝力¶之何有而至
於一社之長一邑之令則人煦煦然而¶嚮之死則為之
<pb:KR4e0190_WYG_008-9a>
尸祝而俎豆之此豈可謂忘大君之¶功徳而顓顓於一
社長一邑令之為報哉又豈可謂¶一社長一邑令之功
徳而非大君之功徳也哉然則¶龍何疑焉而不祭於古
也曰百物之祭古矣又安知¶古之不祭龍耶古有豢龍
氏豢龍氏之於龍安知其¶非如伊耆氏之於蜡實掌其
祭者耶所謂豢龍者其¶無乃羞飲食以祀龍之謂而好
怪者遂以豢龍為畜¶龍也歟龍乎可畜其亦非所以為
龍矣古今大水凡<md:KR4e0190_SBCK_012-8a>¶四而河與江為最河移徙潰決不常
<pb:KR4e0190_WYG_008-9b>
而江獨為安流¶意必有宰乎其間者而龍之奔走以効
其靈也亦不¶可謂無𤓰州據江之衝則其建祠以祀龍
也亦宜祠¶不知所始歳久圮壞嘉靖癸卯奉化王侯杏
始為揚¶州府同知署府事乃斥贖金之餘修之而使道
士某¶來請記王侯儒者也其為是舉也必有以通乎鬼
神¶之情而悉於幽明之故矣余懼後之人泥於舊説而¶
以為非經之祀也為之著論如此使龍其安且食於¶此
而無慚焉且使讀者其亦無以余為語怪也
<pb:KR4e0190_WYG_008-10a>
　　　重修解州關侯廟開顔樓記<md:KR4e0190_SBCK_012-8b>¶嗚呼漢建安迄今二千餘年而侯之烈自縉紳先生¶與
小孺子皆能道之赫赫若目前事其廟侯而尸祝¶之者
自都㑹以至一井一聚且徧天下而解人之慕¶侯尤深
烝嘗伏臘尤䖍以勤者以侯之為其鄉人也¶解人之廟
侯也久矣而為樓以棲樂者則始於國朝¶𢎞治時其扁
曰開顔而樓蔽東西南三面若張幄然¶其南樓撤於正
徳間東西兩樓亦久且壞鄉人某某¶等復醵金葺之又
<pb:KR4e0190_WYG_008-10b>
樹坊其南以承樓之缺而侯之居¶益崇且嚴矣侯以死
事於法得祀乂侯故為將軍封¶列侯漢制列侯將軍得
賜鐃歌鼓吹其沒而葬也得<md:KR4e0190_SBCK_012-9a>¶用破陳凱樂則鄉人備樂
舞祀侯宜也於是某等因¶其鄉之士大夫員外郎丘君
某來請文按侯始識𤣥¶徳於草莽卒然之遇而遂授之
以肝膽死生之信至¶於崎嶇顛沛西東奔竄而其志愈
不可奪窘於俘虜¶之中而其志愈明葢侯之大節磊磊
如此而論者特¶稱侯之雄勇冠世而深惜其功之不就
<pb:KR4e0190_WYG_008-11a>
以為侯之兵¶不先加於腹心之吳而先加於肘腋之魏
不先加於¶藏戈背伺之吳而先加於露刃面拒之魏故
其勝魏¶也未足以肥蜀而其信吳也乃足以自斃且操
權之¶不敵也久矣操也且懾於侯之威至欲徙都以相
避<md:KR4e0190_SBCK_012-9b>¶使侯當時先吳之未發而圖之豈不可以得志噫此¶
亦有數焉耳然使侯為摧鋒拔城之將孰與使侯為¶伏
劒死綏之將也侯始遇𤣥徳固相許以死而已幸¶而得
死侯又何求且夫摧鋒拔城之將勲庸著於當¶時伏劒
<pb:KR4e0190_WYG_008-11b>
死綏之將風采傳於後世勲庸在當時者身¶沒而響微
風采在後世者既遠則人愈悲而思之此¶固世之所以
尸祝於侯而解人所以慕侯之深者也¶不然古之雄勇
如侯而能摧鋒拔城者豈少哉皆身¶沒而響微可以觀
人心矣解之為州在太行上黨之¶間昔人論五方之俗
以為山西懻忮而好氣而慷慨<md:KR4e0190_SBCK_012-10a>¶毅武奇節之士多出於
其間若介子推先軫狼瞫藺¶相如馬服君諸人雖或死
或不死皆耿然如寒氷皎¶日不負其志所謂偉男子者
<pb:KR4e0190_WYG_008-12a>
也侯從𤣥徳於崎嶇顛¶沛之中似子推威震乎敵國似
相如馬服其賈勇死¶敵又偶與軫瞫相類豈慷慨奇節
之士多出於山西¶而侯其傑然者歟今之山西古之山
西也吾不知其¶俗之懻忮而好氣於古何如而慷慨奇
節之士抑豈¶無有出乎其間如古人者歟然則解人之
所以拳拳¶於侯者非徒為侯也葢將以鼓其所趨而成
其秉節¶倡義親上死長之風也夫書以俟之<md:KR4e0190_SBCK_012-10b>¶　　　常熟縣二烈祠記
<pb:KR4e0190_WYG_008-12b>
昔人論女子從一於夫比於臣從一於君之義自古¶奸
人簒竊而其故臣不幸以才見籍錄于斯之時彼¶有棄
瑕用讐之圖而我有佯合觀釁之便苟其黨有¶可攜事
有可濟則逞於一擊以誅讐而復國若王司¶徒之於卓
段司農之於泚此其勢逆而其事之難以¶必者也彼有
棄瑕用讐之圖而我堅委質策名之誼¶寧死而不二其
心寧死而不二其君若豫讓王蠋之¶說此其勢順而其
事之可以必者也二者其所處不<md:KR4e0190_SBCK_012-13b>¶同而其要於自盡則
<pb:KR4e0190_WYG_008-13a>
一也是故生也而無迂身於徼¶倖之嫌死也而無自經
於無濟之愧女子之於夫則¶亦有然者矣嘗讀史所載
孫翊妻之事而壯之當二¶兇貪於翊妻之色而殺翊也
妻既見窘逼於是藏機¶匿哀陽許二兇以婚而緩其期
隂結故將為援須二¶兇以婚入而遂刃之雪不共天之
憤於閨闥杯酒之¶間斯亦可快矣若夫二烈之事則異
於是其夫以羈¶旅浮寄江壖非有可以豫藉之勢環而
指者皆兇人¶之黨也非有肘腋可結之援方張島之誣
<pb:KR4e0190_WYG_008-13b>
其夫以盜¶而沈之於江島遂欲室其婦而島之黨欲室
其女於<md:KR4e0190_SBCK_012-14a>¶是婦與其女倉惶闔門自刃以死嗚呼可謂烈
矣雖¶然二人者豈不欲手揕讐人之胸如孫妻之為以
報¶夫與父哉而勢有不能也則一死而其事辦矣故嘗¶
合孫妻與二烈之事論之苟機有可乗而速忿以必¶死
則殺身而無益苟事無可濟而濡忍以有俟則危¶逼而
近辱此亦其所處不同而其要於自盡則一也¶二烈死
時兇黨裒其尸而焚之其事秘無人能發之¶者後數年
<pb:KR4e0190_WYG_008-14a>
巡按陳君蕙詗得其事島與其黨始伏辜¶此葢足以見
節義之氣有時而必伸淫兇之誅有時¶而必不能逭也
歟二烈者固不必手揕讐人之胸而<md:KR4e0190_SBCK_012-14b>¶後為快矣事既白
於是知縣羅君鴻為之立祠以祀¶扁之曰二烈而無錫
安君如石請余為之記嗚呼此¶義行不特所以勸節其
亦深所以懼兇也歟是有關¶於世教大矣烈婦某姓其
夫某姓而逸其名相傳自¶通州而徙常熟之某鎮也¶
　　　零陵縣知縣題名記
<pb:KR4e0190_WYG_008-14b>
名者其起於古之所以勵世乎古之所以勵世其法¶莫
備於史史之法莫嚴於春秋史家者將以紀善惡¶而垂
法戒而千百年之善與惡不可勝書也則舉而¶寄其詞
於名姓稱謂之間春秋之法微者名姓不登<md:KR4e0190_SBCK_012-15a>¶於冊書其
非微者則槩而登之是史家之常法而無¶所擇乎其人
焉者也其有不然者或微而名或非微¶而不名或書其
姓而奪乎其名或書其名而又奪乎¶其姓其斤斤不肯
輕予人以名姓也如此而後得登¶名姓於冊書者足以
<pb:KR4e0190_WYG_008-15a>
為重是史家之變例也今夫人¶望其容貌而問其人之
善與惡者有之矣過其室廬¶而問其人之善與惡者有
之矣識其姓名而問其人¶之善與惡者有之矣故古之
圖容貌表室廬紀姓名¶使善者因之以久其善惡者因
之以久其惡其為教¶一也零陵楚之南徼也邑乎郴桂
之間瘴癘之所濡<md:KR4e0190_SBCK_012-15b>¶苗獠之所鄰往往不能得善吏而邑
之譜牒亦散佚¶無可考自余父有懷公少時則已聞先
伯祖平樂公¶始宰是邑有惠愛及為永州欲按其故蹟
<pb:KR4e0190_WYG_008-15b>
詢¶其姓與名雖邑之耆老亦無知者考之郡志所載零¶
陵令之姓與名亦無有也已而更索民間所藏景泰¶中
所撰舊志則稍具其姓名政事歴官大畧而其名¶亦已
誤復為福矣有懷公為之慨然而歎因復思國¶家二百
年之間其邑之善令多亦有如平樂公或僅¶存其姓名
而又誤或并其姓名而湮沒焉者當不啻¶幾人而其奸
回饕餮乗令之威肆毒吾民者亦幸而<md:KR4e0190_SBCK_012-16a>¶逃其名於後世
豈非志於懲勸者之所悼歟於是蒐¶輯散逸得某君而
<pb:KR4e0190_WYG_008-16a>
下若干人以為是皆令也則槩登¶其姓名於石以著於
世雖然後之人過而指其名有¶不就而問其為令之善
與惡者乎問焉而知其令之¶善也雖百世有不愛而慕
之如其人之存焉者乎問¶焉而知其令之惡也雖百世
有不唾而譙之如其人¶之存焉者乎是則其為令也善
而名之也甚於旂常¶之載焉其為令也惡而名之也甚
於鼎象之鑄焉所¶謂美惡同詞其亦春秋之法也嗚呼
其善者葢不忍¶欺乎其民而蘄以自盡乎其心初豈有
<pb:KR4e0190_WYG_008-16b>
意身後之名<md:KR4e0190_SBCK_012-16b>¶也哉其不善者葢亦偷快意於一時自計
以為其去¶官與其身沒之後且影響銷盡人無復指之
者豈知¶更千百年其姓名並彰著而不掩若此嘻其可
懼也¶已¶
　　　廣徳州同知蔡侯政績碑記¶
蔡侯之始去州也州人哭而送之境後十餘年侯以¶宦
游過江南有傳言侯將取道於州州人喜於復見¶侯也
逆諸境數日侯從他道去州人哭而歸則相與¶謀紀侯
<pb:KR4e0190_WYG_008-17a>
之政於石於是署州事判官張君遣陳生潘¶生來請為
之書石余辭謝後一年知州歐陽君繼遣<md:KR4e0190_SBCK_012-17a>¶陳生濮生來
復以請曰先生與蔡侯相知為深宜為¶之書余復謝曰
余惟與蔡侯相知之深也是以未敢¶為之書夫蔡侯者
居乎今而學古之道者也古之道¶盡乎已而不蘄乎人
先其實而深避乎其名不然畏¶壘之民規規然感慕而
俎豆之此庚桑子之所為懼¶而逃去者也且古之以循
吏書於其傳者有之矣其¶在當時權任既重且專其居
<pb:KR4e0190_WYG_008-17b>
官也又久而信是以能¶為百姓立殊絶可紀之功而後
史氏因書之為傳若¶蜀郡以興學書南陽以溉田書書
渤海也以弭劇盜¶書膠東也以増户至十餘萬自漢時
得書者纔數人<md:KR4e0190_SBCK_012-17b>¶而一人又各以一事殊絶自見而已自
此之外其緣¶俗而治者豈遂少哉則以其事無殊絶故
不書也蔡¶侯蒞州之日淺矣又州佐也操柄所不在故
其所可¶見者大率緣俗而治侯之心且自謂不能有殊
絶功¶徳加於細民而歉然不以為足也侯之所不自以
<pb:KR4e0190_WYG_008-18a>
為¶足而州之人乃欲為侯張而侈之不亦拂乎抑古之¶
以循吏書於其傳者非特以殊絶之故亦以位不至¶通
顯其所樹立施設止於一郡一邑而不究乎其大¶者故
史氏亦從一郡一邑書之而謂之循吏傳若黄¶潁川薛
馮翊其治績尤異固不在于蜀郡渤海之後<md:KR4e0190_SBCK_012-18a>¶以其事業
有大焉者則不得從一郡一邑書之故不¶以循吏而别
自為傳蔡侯行完而才鉅以方顯庸於¶時其勒之竹帛
而銘之鼎彞固將有待若夫一州邑¶之績豈足為侯書
<pb:KR4e0190_WYG_008-18b>
之由前言之殆非侯所以致謙之¶意由後言之殆非州
人所以尊侯之意也二生起而¶對曰先生為蔡侯言之
則可矣而未始為州人慮之¶也廣徳負山之州也往時
為吏者患州人獷悍多豪¶黠齘齘不可理以柔道於是
一切爭為嚴峻深文痛¶法以繩督之而人亦遂相傳以
為非刻深不可治廣¶徳葢州人之䝉兹詬而病焉者久
矣蔡侯乃獨先教<md:KR4e0190_SBCK_012-18b>¶化而後誅罰事無劇易處之一以鎮
靜人無奸良御¶之一以誠慤是以侯既去而人懷思之
<pb:KR4e0190_WYG_008-19a>
至今嗚呼此¶豈深文峻法之所及也哉由此言之州之
所以為治¶者蓋在此而不在彼也是故州之人欲為之
書以示¶後之為吏者使知州之所以為治者在此而不
在彼¶也余曰若是則可以書矣蔡侯名克亷字道卿泉
之¶晉江人中嘉靖己丑進士今為江西提學僉事其同¶
知廣徳也以刑部郎中坐獄事謫以某年至州某年¶遷
廬州府同知以去皆宜書¶
　　　鎮江丹徒縣洲田碑記<md:KR4e0190_SBCK_012-19a>¶
<pb:KR4e0190_WYG_008-19b>
古者與天下為公而泉布其利然山川林麓天地之¶產
金石鉛錫萑蒲鹽蜃鳥獸翎革之𤨏細莫不為之¶厲禁
而名山大澤雖封諸侯不以及者非自封殖也¶懼夫利
孔不窒而争獄滋繁則是以其利人者為人¶害也其慮
可謂深矣丹徒環江為邑沿江上下多有¶蘆洲其為利
甚鉅而新故之洲時没時長故不入版¶籍而人據以為
私每一洲出則大豪宿猾人人睥眤¶其間畢智殫賄百
計求請或連勢人以揺官府必得¶乃已及不可得則讐
<pb:KR4e0190_WYG_008-20a>
其得者而相與為私鬪甚者搆¶亡命挺矛矟隂賊公閧
於叢葦髙浪之間相殺或數<md:KR4e0190_SBCK_012-19b>¶十人官司逮捕輙反覆解
脱獄案滿筐篋積十數年¶不可詰絶故洲之争未已而
新洲之争又起於是丹¶徒之視蘆洲如懸疣枝指之著
體非特其懸與枝而¶已且痛連於骨體而怵於心畜為
瘇蠱不治日深而¶丹徒綰水陸之口厨傳日費數十金
謂之班支郡邑¶公私筵燕諸所狼籍嵗費且數千金謂
之坊支閭里¶騷然苦焉不可以已也莆田林侯既莅郡
<pb:KR4e0190_WYG_008-20b>
日夜問民¶所利病除所不便深知班坊苦民而未有以
處也適¶㑹有洲田之訟於是慨然諗於衆曰吾欲祛兩
害以¶興兩利可乎且夫古者山澤之利其權一歸於上
而<md:KR4e0190_SBCK_012-20a>¶今擅於下古有遺人掌客道路委積賔旅廪餼之奉¶
其費一出於官而今役乎民權宜歸於上者而擅於¶下
則孔漏孔漏者啟奸而人以殃費宜出乎官者而¶役乎
民則歛重歛重者積蠧而人以貧今若一切反¶此二敝
使擅乎下者歸之於上役乎民者出之於官¶塞其漏孔
<pb:KR4e0190_WYG_008-21a>
而蠲其重斂因天地之贏以濟人事之乏¶収豪民之腴
以代貧人之瘠是蘆洲之果為兹邑利¶也而又何病乎
衆讙然曰侯議是侯又以丹陽水陸¶之衝與丹徒同而
並練湖田為豪民所擅與蘆洲同¶思推所以處丹徒者
處丹陽也乃并二議以請於廵<md:KR4e0190_SBCK_012-20b>¶撫公廵撫公是之請於
廵按公廵按公是之既得請¶於是痛繩其豪之争洲者
與其侵湖者而歸之官而¶兩邑廢寺之田附焉總洲與
湖田寺田之所入而勾¶其贏縮以代故時班坊之所出
<pb:KR4e0190_WYG_008-21b>
裁其濫而存其不可¶已者於是出入之數大略相均以
嘉靖癸卯九月而¶計籍成如其籍而行之遂以為故事
邑人既深徳侯¶而恐後之人不能守侯之法也而又恐
豪者惡是之¶病已而欲壊之也相率請於邑令茅君而
鑿石以記¶凡洲田與寺田之在丹徒者為畝共五千三
百九十¶五嵗入租二千九百石有竒易金可若干兩蘆
薪嵗<md:KR4e0190_SBCK_012-21a>¶易金可百兩山薪嵗易金二十六兩以代故時班
坊¶之所出定其額凡為金四百兩而羡凡湖田與寺田
<pb:KR4e0190_WYG_008-22a>
之在丹陽者為畝共三千四百五十有竒嵗入租千¶七
百石有竒易金可若干兩湖魚嵗易金可二十兩¶以代
故時班坊之所出定其額凡為金四百兩而羡¶藏其羡
以待嵗収之所不及而間出其羡以賑凶饑¶自癸卯九
月至乙巳五月總羡金九百八十二兩米¶千五百九十
石有竒其纎悉列之碑隂其區畫出入¶則計籍具存林
侯名華字廷份篤志古道為政一本¶經術余嘗為序其
口義者其惠愛在民多可書兹以<md:KR4e0190_SBCK_012-21b>¶記洲田也故不及
<pb:KR4e0190_WYG_008-22b>
　　　裕州均田碑記¶
裕州於春秋𨽻楚蓋楚屈完對齊桓公之言曰方城¶為
城今方城山在裕州境山旁有楚壁壘斥堠云地¶故阻
險然四衝西脅武關東挾江淮北綰河洛南隙¶宛鄧四
方輻凑其民平居則奔走送徃逆來諸費轇¶轕百出天
下有難則徃徃首先受兵野多陂陀磽确¶土雜砂石不
純可田種以故俗罕土著苦窳寡畜藏¶輕剽數徙無錫
安侯來牧裕既爬剔宿蠧拊循疲瘵¶與裕人更始先是
<pb:KR4e0190_WYG_008-23a>
主計之臣議括天下田檄至裕安<md:KR4e0190_SBCK_012-22a>¶侯矍然曰此吾治裕
首務哉且夫平瘠沃清錢榖息¶訟争在此舉矣未幾檄
復下止之安侯曰人苟利矣¶吾専焉可也亟請於參政
劉君副使傅君各是之於¶是經土劃野則耆艾董其役
縱横廣袤則量人展其¶能方弓勾股則筭人竭其思跡
阡驗畛則區長與程¶事因區制畝因畝準税區為綱畝
為目綱以麗目則¶無漏畝畝為母税為子母以權子則
無逋税以衍原¶隰膏腴之田一而當一平石岡田二而
<pb:KR4e0190_WYG_008-23b>
當一岡石山¶田三而當一山石陡坡四而當一陂池林
麓廨宇鋪¶舍㕓市之稅例蠲除田溢稅則從増稅益田
則從减<md:KR4e0190_SBCK_012-22b>¶咨詢徧故人無遁情版籍明故上有定徵疆土
别故¶下有定輸計田凡一萬三千二百四十頃有畸計
稅¶凡九千二百六十石有畸侯規畫精宻動中肯綮此¶
其大凡也史氏曰孟軻有言仁政必自經界始自衛鞅¶
首禍壊井田開阡陌以迄於今其間經國之臣憂時¶之
士曷嘗不言經界然卒莫能行何也蓋亦難焉守¶令嵗
<pb:KR4e0190_WYG_008-24a>
月更改各懐一切無慮經久一難也語曰天降¶雨澤農
夫悅而行旅怨豪強兼并率不以均田為便¶謗讟朋興
多口可畏二難也守令不能履畝而較之¶則必寄於吏
胥則有上下其手者矣豪右售賕得為<md:KR4e0190_SBCK_012-23a>¶蔽匿貧弱抑勒
無以自明名曰均田實滋一弊孔也¶此三難也夫安侯
可不謂明察深慮者哉安侯初舉¶事時裕人亦多訿訿
者曰將無擾我安侯不為動既¶訖事迺人人樂業矣民
可與樂成難與圗始顧不信哉¶安侯名如山己丑進士
<pb:KR4e0190_WYG_008-24b>
其為裕多善政兹不書重均¶田也¶
　　　建陳渡石橋記¶
陳渡橋去郭南十里而近當邑西南諸鄉與宜興金¶壇
孔道近郭而又當孔道故徃来于其上者踵相踐¶也橋
故以石為之其始作與其既毁而易之以木皆<md:KR4e0190_SBCK_012-23b>¶不知在
何時今獨有石趾在耳而木橋又不一二嵗¶又壊壊則
輒更而作之夫屢壊則病行者屢作則勞¶居者而費且
不勝計非石不可以久而莫之能任也¶㑹有浮圗人德
<pb:KR4e0190_WYG_008-25a>
山至遂慨然諗於橋旁之人曰吾力¶能辦此衆皆曰然
因請山為主而相與以貧富為率¶出錢若干緡不足則
山使其徒募錢于四方共得若¶干緡買石若干募石工
凡若干其財取諸願助之家¶而不費官帑之一錢其力
取諸傭食之夫而不勞公¶徭之一卒始於某甲子某月
訖工於某月嘻可謂易¶矣蓋山之為人吾知之有粟必
以施餓者而終嵗自<md:KR4e0190_SBCK_012-24a>¶食糠籺有錢可以易衣而嘗衣碎
衲行雨雪中其苦¶行有足動人者是以募人而人争應
<pb:KR4e0190_WYG_008-25b>
之役人而人不¶敢愛其力宜其成之若是易也於是友
人蔣君英玉¶吳君鎮之為之請書其事夫橋梁王政之
所有事也¶徒杠缺而國僑致譏川梁隳而單公以刺然
特語夫¶長民者耳矧所謂浮圖者固與世漠然絶不相
值者¶也山口不粒粟身不全衣以此自足而絲髪無所
假¶於世亦可矣乃復能急人之病而閔閔于一橋之成¶
也如此則彼長民者固衆之所跂而望以庇焉者耽¶耽
焉居飽禄以嬉其于人之疾疹阽苦則瞀瞀而莫<md:KR4e0190_SBCK_012-24b>¶知蓋
<pb:KR4e0190_WYG_008-26a>
先王一切所以捍災備害生人之道泯然盡矣¶其所缺
者寧獨一橋也哉嗚呼此不為而彼或為之¶其亦可以
觀世也矣德山某所人其橋旁居人出錢¶者凡若干人¶
　　　華氏義田記¶
義田者其古道之遺乎其起於古道之廢乎古有之¶大
宗者収族者也義田者其大宗之遺乎雖然有大¶宗則
無義田故義田者其起於大宗之廢乎古者因¶族而立
之宗族人有餘財則歸之宗不給也則資之¶宗其族人
<pb:KR4e0190_WYG_008-26b>
如腰膂手足之相與為一體其財賄如津<md:KR4e0190_SBCK_012-25a>¶液之經緯溶
灌於其間惟其所虛則注焉而無有乎¶臃腫羸乏之處
是以舉族無甚貧甚富之家而天下¶之為族者莫不有
宗是以天下無甚貧甚富之人豈¶非所謂人人親其親
而天下平者哉井田廢也而始¶有以貲甲於鄉宗法廢
也而始有以貲甲於族甚則¶有童奴厭臛肉而族人操
瓢者仁人君子惻然隱之¶於是以其力之所及為之義
田以贍其族蓋猶有大¶宗之遺焉然義田立而大宗之
<pb:KR4e0190_WYG_008-27a>
名益隠矣要之義田¶非甚厚有力之人不可以為而宗
法則百金之産亦¶可以相通義田非仁人與族為體者
不能以相公而<md:KR4e0190_SBCK_012-25b>¶宗法雖纎嗇鄙薄之嗣亦不得而相吝
是以義田之¶為制也狹而偏大宗之為制也均而溥然
仁人君子¶其知既足以及乎此矣卒莫有推而及乎彼
者豈古¶今之勢然耶抑亦以義田出於力之可以自為
而宗¶法非上之人為之制則固莫能相聨屬耶何其宜
及¶焉而莫之及也吾友無錫華君從龍積學好古之士
<pb:KR4e0190_WYG_008-27b>
也晩舉進士不數年遂請歸其於人間事既已屏絶¶不
挂意而獨不能忘族人之飽饑乃割近郭田千畝¶為義
田推其逺胄自十一世祖録事君而下之子孫¶皆籍之
其不能自業者給口食其婚娶槥瘞給各有<md:KR4e0190_SBCK_012-26a>¶差略如范
氏故事自十二世祖而上其族踈人衆則¶惟視其窶甚
不能就塾與過時不能嫁者娶者槥者¶瘞者則量助之
其管鑰以付録事君宗子而推擇族¶人之賢者一二人
専理其事不稱則易其人而君之¶子孫則將别有處焉
<pb:KR4e0190_WYG_008-28a>
不使分給其中夫君之為此舉¶其可謂仁人君子之用
心矣又能寓宗子法于其間¶豈不尤為近古者乎余是
以本宗法之與義田相興¶廢之説而為之記使君之知
足以及乎此者其尚益¶推之而及乎彼也哉¶
　　　救荒渰記<md:KR4e0190_SBCK_012-26b>¶嘉靖癸卯至乙巳東南薦饑溧陽史君恭甫既三捐¶榖
七千五百石以助公家之賑而饑者猶不給也邑¶故多
渰以匯水其沙漲渰在邑西北十餘里潦溢旱¶縮不障
<pb:KR4e0190_WYG_008-28b>
不陂棄為曠土久不可艾君既隠民之饑則¶計之曰古
蓋有興役以救饑者吾試行之且夫嵗凶¶土荒民不足
於食而有餘於力以力易食是民以不¶足為有餘也吾
今日出粟於廪而異日取粟於渰是¶吾以故粟為新粟
也人力地利兩易而各得不亦可¶乎乃度渰之東南隅
廣長各三百五十丈可潴可防¶測水以凖而疆焉遂請
於官募民興工民攜老弱就<md:KR4e0190_SBCK_012-27a>¶役者踵至君環堤而茇焉
以居之每役一人日給米¶二升銀一分薪一束時米貴
<pb:KR4e0190_WYG_008-29a>
甚民以半米易麰菽而¶雜食之計一夫赴役自食可兼
食其老弱瘠病之不¶能役者二人於是民之棲於堤者
㸑煙飯飶列舍相¶接蓊然如處村落之間日出則畚者
鍤者築者捄者¶汲者㸑者蟻旋於堤上夜則婦子抱哺
嬉嬉而卧又¶晏然如在樂土而忘其為流徙饑饉之時
也其始因¶渰之底深之為中池以蓄水出池之土環之
為堤堤¶之外又環之為外堤以捍水外堤之北更深之
為北¶池而竇其東西陲以通中池之水半北池之土更
<pb:KR4e0190_WYG_008-29b>
築<md:KR4e0190_SBCK_012-27b>¶北堤又於外堤之外並渰三面而溝之出其土更築¶
小堤以捍渰之暴水内堤之内三面為池出其土髙¶築
之以為架屋之所自乙巳八月至明年四月畢工¶而麥
適登民讙然散歸曰史君活我核其費為銀若¶干兩米
若干石大率日役若干人計所全活若干人¶共墾田四
百餘畝為圩者三潦則水碍堤不得壊田¶旱則引堤内
之水灌田可四千餘畝並渰而田之家¶多頼以濟自是
百年沮洳欎為沃壤水降土升不相¶溷瀆各効其職以
<pb:KR4e0190_WYG_008-30a>
宜地産萑藋既去生我稻粱堤之¶隙地亦樹蔬豆縁堤
䕃池夾植榆栁池中畜魚蝦蠏<md:KR4e0190_SBCK_012-28a>¶蠯蠃生生不淰於是即
其地立為義莊嵗計田與堤¶之入與池之魚利易榖可
得千石嵗儲之以待荒嵗¶之賑一不以給家用君又將築
書舍其間以待鄉之¶来學者而未及也因更名其渰曰
救荒渰以其邑人¶進士繆君所為紀實来請記蓋周禮
上有荒政以聚¶民而下復有閭相受黨相収州相䘏以
通其贏乏猶¶懼其未也則又使世禄地主之有力者與
<pb:KR4e0190_WYG_008-30b>
其廣瀦鉅¶野之可以利民者曰主以利得民曰藪以富
得民以¶是彌縫上下之所不及其民遇凶禮或不見聚
於上¶必見収䘏於閭里不見収䘏於閭里必見得于地
主<md:KR4e0190_SBCK_012-28b>¶廣瀦鉅野之間其生路為甚多而天灾地沴欲死之¶
而不能也民生其時豈不幸歟後世有司救荒之法¶既
疎濶不講又無古鄰保之義以鳩民民有饑饉疾¶疫日
夜祈死而已余親見乙巳之灾流莩滿野民之¶不忍為
盜賊而自經死與糜其子而食者日幾何人¶余思欲上
<pb:KR4e0190_WYG_008-31a>
下強聒而不能而又無力可以及人也徒¶惻然傷之而
已今之世無周禮所謂主者然貴家大¶族之有力而望
於鄉者則亦有主之誼而瀦野閒田¶則徃徃有之然非
有力不能興是以主與藪相聨而¶成功今觀史君所為
而益信古之所謂利與富得民<md:KR4e0190_SBCK_012-29a>¶者其不為迂濶也然古
之所謂主者皆與有長人之¶責而世其禄食其責既無
所諉而禄又有可藉故其¶行之則易君既居閒無所責
於世而纎豪皆割已之¶有乃殫力經營若家人之饑然
<pb:KR4e0190_WYG_008-31b>
者以是知君之為尤¶難也嗟乎使有力者皆如君其所
以興起禮俗而有¶禆於國家休息生養之效豈小也哉
余既自以其無¶力而有感於史君乃樂為之記史君名
際嘉靖壬辰¶進士磊落多才略嘗為吏部主事不究其
用而去故¶其施諸家者若此云¶
　　　大觀草堂記<md:KR4e0190_SBCK_012-29b>¶尚書西磐張公既歸老於家以書来屬余記其大觀¶草
堂者曰願子為我言大觀之義我雖老矣而不敢¶不勉
<pb:KR4e0190_WYG_008-32a>
也蓋余嘗獲聞公之為人進無驚於寵辱而退¶無詘於
隕穫躬盛徳之容而謙乎其若不足甘委順¶之節而坦
乎其若有餘其幾乎古之與天游者歟竊¶意所謂大觀
者公既已獨得之於心而人不能知而¶余也執器而不
通于方曲學而不見乎天地之全是¶儒之陋者也而惡
足以知公之大觀矧公之所謂大¶觀蓋得乎心而寄之
草堂者也公之得乎心者既深¶乎其不可窺而想像乎
公之草堂之景則其戴形肖<md:KR4e0190_SBCK_012-30a>¶貌露情獻態森然而萃以
<pb:KR4e0190_WYG_008-32b>
縱乎公之所觀者吾又未¶能即而登焉以觀公之所觀
也而惡足以知公之大¶觀而又惡能為公記之雖然余
未能登公之草堂以¶觀公之所觀而嘗登吾之草堂以
觀吾之所觀矣方¶吾之心閒而無事以逍遥乎草堂而
觀於魚鳥之飛¶鳴而潜泳煙雲之出没而隠映融然若
有凝于精爽¶然若有釋於神是以物無逆於目目無逆
於心而心¶無逆於物一旦情随事以遷勃焉而有鬪於
是而心¶逐逐焉而目&KR0835;&KR0835;焉凡向之飛泳而出沒若有
<pb:KR4e0190_WYG_008-33a>
凝於¶精而釋於神者舉皆不知所在矣徐徐焉鬪解而
機<md:KR4e0190_SBCK_012-30b>¶息乃始還而觀之則草堂向之草堂而煙雲魚鳥向¶
之煙雲魚鳥也於是為之憮然而一笑嗟乎嗜欲有¶蔽
乎其中則凡物舉皆得而匿乎其外物舉皆得而¶匿乎
其外則雖與之游乎瀛海之表而騁乎坱漭憑¶虛之域
亦窅然若無覩也而况於草堂乎夫大觀者¶通宇宙而
為觀也故謂吾草堂之景非公草堂之景¶不可謂吾所
觀於吾之草堂非公所觀於公之草堂¶者不可則願以
<pb:KR4e0190_WYG_008-33b>
我所觀於吾之草堂者而記公之所¶觀於公之草堂者
以為公之能得其大觀蓋不蔽於¶欲而物不能匿也<md:KR4e0190_SBCK_012-31a>¶　　　西峪草堂記¶
靈寳陜洛之衝也環而山者以數十而西原獨當其¶僻
處西原蔽秦山之南委蛇數百里散而藪者以數¶十而
西峪又獨當其最深處峪口偪仄始疑路窮忽¶然中開
更出異境茂樹淺草森隂蔽虧水泉㶁㶁若¶驚蛇出沒
草間其人鹿視而穴居可二十餘家於是¶許君廷議游
<pb:KR4e0190_WYG_008-34a>
而樂之乃即峪口作草堂於其上仰而¶眺秦山俯而顧
西峪煙雲竹樹隠見千態不下席而¶盡取之其勝又於
是為最己亥嵗予見許君於京師¶君為人鬯逹魁岸尤
以兵自雄余固意其必且為國<md:KR4e0190_SBCK_012-31b>¶家建萬里勲也一日與
余論草堂之勝且曰吾將去¶而休乎此矣余笑而詰之
曰君不聞馬文淵昆弟之¶相笑者乎夫嵬才傑士其所
寄意必於奔漰洶湧之¶川巑岏崔巍之峰泱漭千里之
野極世間險恠瓌偉¶超曠之觀然後足以饜其耳目而
<pb:KR4e0190_WYG_008-34b>
發其跌宕濩落不¶羈之氣若夫耽水竹之清幽䕃樹石
之蘙薈此則窮¶愁枯槁之人漠然無所振於世而有以
自足其樂於¶此夫固各自為尚而不能兩得也今君試
料才氣與¶文淵少游竟何似國家且北収河南南繫交
酋之頸¶假令據鞍躍馬今之人孰能先君者乃欲乘欵
段優<md:KR4e0190_SBCK_012-32a>¶游閭里自比少游其寧可得耶三門之間洪河巨
石¶怒而觝撃砰砰磕磕若戰皷然百里之外有聲而殽¶
函又秦漢以来百戰故處過而覽者莫不躊蹰慨然¶想
<pb:KR4e0190_WYG_008-35a>
見乎揮戈濺血虓虎喑嗚之雄此皆險恠瓌偉世¶所駭
詫且近在君衣帶間君何不寄意於此乃欲自¶託於寂
寞背嵬才傑士之好而就窮愁枯槁之所樂¶此又何説
耶噫嘻吾知之矣君居河上豈嘗受河上¶公語耶故曰
養辯于其訥藏勇于其怯然則君之欲¶為彼而姑為此
也其有意乎倐而蠖屈倐而虎躍則¶余不能窺也已<md:KR4e0190_SBCK_012-32b>¶　　　任光禄竹溪記¶
余嘗游於京師侯家富人之園見其所蓄自絶徼海¶外
<pb:KR4e0190_WYG_008-35b>
竒花石無所不致而所不能致者惟竹吾江南人¶斬竹
而薪之其為園亦必購求海外竒花石或千錢¶買一石
百錢買一花不自惜然有竹據其間或芟而¶去焉曰毋
以是占我花石地而京師人苟可致一竹¶輒不惜數千
錢然纔遇霜雪又槁以死以其難致而¶又多槁死則人
益貴之而江南人甚或笑之曰京師¶人乃寳吾之所薪
嗚呼竒花石誠為京師與江南人¶所貴然窮其所生之
地則絶徼海外之人視之吾意<md:KR4e0190_SBCK_012-33a>¶其亦無以甚異於竹之
<pb:KR4e0190_WYG_008-36a>
在江以南而絶徼海外或素¶不産竹之地然使其人一
旦見竹吾意其必又有甚¶於京師人之寳之者是將不
勝笑也語云人去鄉則¶益賤物去鄉則益貴以此言之
世之好醜亦何常之¶有乎余舅光禄任君治園於荆溪
之上徧植以竹不¶植他木竹間作一小樓暇則與客吟
嘯其中而間謂¶余曰吾不能與有力者争池亭花石之
勝獨此取諸¶土之所有可以不勞力而蓊然滿園亦足
適也因自¶謂竹溪主人甥其為我記之余以謂君豈真
<pb:KR4e0190_WYG_008-36b>
不能與¶有力者争而漫然取諸其土之所有者無乃獨
有所<md:KR4e0190_SBCK_012-33b>¶深好於竹而不欲以告人歟昔人論竹以為絶無
聲¶色臭味可好故其巧恠不如石其妖艷綽約不如花¶
孑孑然有似乎偃蹇孤特之士不可以諧於¶俗是以自
古以来知好竹者絶少且彼京師人亦豈¶能知而貴之
不過欲以此鬪富與竒花石等耳故京¶師人之貴竹與
江南人之不貴竹其為不知竹一也¶君生長於紛華而
能不溺乎其中裘馬僮奴歌舞凡¶諸富人所酣嗜一切
<pb:KR4e0190_WYG_008-37a>
斥去尤挺挺不妄與人交凛然¶有偃蹇孤特之氣此其
於竹必有自得焉而舉凡萬¶物可喜可玩固有不能間
也歟然則雖使竹非其土<md:KR4e0190_SBCK_012-34a>¶之所有君猶將極其力以致
之而後快乎其心君之¶力雖使能盡致竒花石而其好
固有不存也嗟乎竹¶固可以不出江南而取貴也哉吾
重有所感矣¶
　　　永嘉袁君芳洲記¶
介乎永嘉左右者若天台雁宕之恠巧瓌麗甲天下¶其
<pb:KR4e0190_WYG_008-37b>
間嘉卉美木蓊然雜植雖博物者亦半不識其名¶品故
自古好逰之士輒以永嘉山水物産為第一宗¶喬以為
是非吾好之所存也吾獨好橘於是種橘數¶十本於洲
上遊而樂焉因以為號曰橘洲主人又曰¶芳洲主人視
其意蓋極世間名山水自以莫如吾洲<md:KR4e0190_SBCK_012-34b>¶一切嘉卉美木
自以莫如吾橘也而間請記於余余¶始亦訝其迂且僻
而笑之既而歎曰宗喬可謂自足¶其樂而不羡乎外者
矣夫趣有所適則不必其地之¶所勝意有所鍾則不必
<pb:KR4e0190_WYG_008-38a>
其土之所珍嘗試觀於草木¶之生雖其竒花異卉至不
易生之物或絶逺生在海¶外苟以人力移之而樹藝擁
灌之如其法則東西南¶北惟所徙焉既久而炎冷燥濕
之性亦随變矣而橘¶也確然獨異乎是蓋昔騷人為之
頌曰受命不徙生¶此南國是草木中之専一耿介者也
夫騷人彚萃天¶下之香草美木以况其幽馨窈窕之思
然皆未有特<md:KR4e0190_SBCK_012-35a>¶為之頌者其於橘也特為之頌豈偶然感
觸而假物¶以發興也哉取其臭味之深有合焉耳宗喬
<pb:KR4e0190_WYG_008-38b>
少業儒¶而以醫自進其志行耿介又雅慕王喬羡門子
之道¶翩然有廹隘斯世輕舉逺遊之思窺其貌葢未嘗
以¶肉食之故而變其山澤之臞也其自寄於橘也殆亦¶
有騷人之意乎余愧無橘之徳亦頗以迂戅不通於¶俗
余家故隣太湖太湖橘藪也余將買山種橘於洞¶庭之
上而老焉清秋霜落搔首而歌楚頌欲以招宗¶喬宗喬
其許我乎否也¶
　　　吳氏墓記<md:KR4e0190_SBCK_012-35b>¶
<pb:KR4e0190_WYG_008-39a>
昔范蠡所自稱述得計然之䇿七其五用以覇越其¶餘
用以起家而白圭之徒至自比於呂尚孫吳其言¶頗近
誇誕然跡其料穣惡節贏縮權取予亦有道焉¶蓋足多
也自子貢取譏於孔子而儒生遂不敢言治¶産不知人
固不能祼形而枵腹則亦不能無所營而¶取給且夫公
卿大夫修仁義躬教化以導氓俗庶人¶勤膂力盡山澤
之利阜貨賄以給公上各有常業不¶能相廢而儒生欲
槩以一説則過矣吾鄉吳翁衆所¶指為樸忠長者然翁
<pb:KR4e0190_WYG_008-39b>
自少工治産累數十年遂以貲¶雄邑中觀翁所為大率
能取人所棄與人所取能知<md:KR4e0190_SBCK_012-36a>¶予之為取能擇人而任時
徃徃與古人暗合所謂修¶其常業儒者莫能訾者也翁
始家邑之南隅既老則¶治别業於徐湖之上穿池養魚
優游其間又於其旁¶度地為葬所雜植材木蓊然塋竁
羡道室廬門垣既¶周以固朝夕徃遊而樂之以待其終
而葬焉嗚呼死¶者人之所必不免也而世俗多諱言死
至以石火易¶盡之身而枉苦其心神豫憂逆數動輒為
<pb:KR4e0190_WYG_008-40a>
門戸千百¶年計慮皆若可以目睹而足履曽不量其身
之不待¶及形氣衰枯死徵已見而尚持籌操鑰勾較米
鹽斤¶斤如不及不自虞其死至於病且死也徘徊顧慕
周<md:KR4e0190_SBCK_012-36b>¶覽其家之所有戀戀不能舍一物而去此又世之殖¶
産者恒態吳翁乃于生時預為葬地其營壙也如營¶其
室家其植木於墓也如植於園圃徃来松楸墟壠¶之間
不為之悽愴悲懐而顧以為適頗似能視死為¶歸而知
生之不可貪死之不足患庶幾委命而順化¶者其與没
<pb:KR4e0190_WYG_008-40b>
溺牽纏于厚利不能自反者固有間歟墓¶可數畝材木
可數百株土石之工皆樸而不華祀田¶若干畝帶墓左
右以翁之力能自侈其墳墓而所為¶僅若此此又可為
世之破産厚葬虚地上以實地下¶者之一勸乎翁葬後
幾年而其孫嵩與嶽求余記其<md:KR4e0190_SBCK_012-37a>¶墓余不能辭也為之書
若其世系履歴子姓之詳則¶銘誌具存而支隴向背起
伏風氣散聚此堪輿家¶事儒生所不窺故皆不書¶
　　　休寧陳氏墓廬記
<pb:KR4e0190_WYG_008-41a>
墓祭非古也其起於人之情乎禮起於情之不能已¶故
雖好古執禮之士亦未有能非之者也休寧陳氏¶墓在
某地于墓左个有廬若干楹嵗時上塜則血牲¶而祭于
廬環廬有祭田若干畝作廬者陳君萬秀葬¶而奉以祭
焉者萬秀之父筠軒翁也萬秀故客武進¶與余父游至
是走其子憲以狀詣余請記且寓以書<md:KR4e0190_SBCK_012-37b>¶曰嗚呼萬秀先
人在布衣中非有竒節偉行可以不¶朽然子孫㷀㷀之
志竊願徼惠于君子録其一二事¶可紀者而鑱於廬之
<pb:KR4e0190_WYG_008-41b>
壁庶幾使我後之人其無忘乎¶按狀筠軒翁名帥英字
希武父名原以行誼著鄉曲¶陳氏之先自唐末始家歙
之休寧其里曰滕谿若干¶世又自滕谿徙宣仁翁今所
居也陳故有顯人在宋¶有為翰林學士者勝國時儒人
定宇先生櫟實生其¶族載在譜牒翁為人俶儻好義歙
人多賈而翁故亦¶以賈業翁在儔輩中㟁然長者魁傑
之氣正徳癸酉¶間峝源姚賊羣起流刼徽郡以旁近賊
故檄民為兵<md:KR4e0190_SBCK_012-38a>¶守險扼鋒翁與在行間師克㨗翁以多有
<pb:KR4e0190_WYG_008-42a>
司給銀¶牌一為賞辛巳嵗¶今上即位迎¶母后于藩道
江徽當遣役人供張往江上徽郡守推¶擇部民為衆
信者使督以往遂以屬翁時暑甚翁老¶且憊觸熱旦
暮馳至大洪嶺病死郡守愍然遣人舁¶其棺還之家
休寧令給銀為埋具以旌之翁以甿庶¶凡兩從王之
役然桃源之役縱横鋒鏑間去死隣耳¶翁竟生歸且
受賞江上之役其事不過奔走輸將之¶間絶非險阨
然竟以死固可謂之數也翁卒以某月<md:KR4e0190_SBCK_012-38b>¶某日年幾十
<pb:KR4e0190_WYG_008-42b>
有幾葬以卒之某年月日徽之俗羯¶&KR0008;喜鬭小睚眦
則叢然挺而相擊然用之於義亦往往¶慷慨前死不
避其氣然也翁豈其人乎春秋之義以¶王事出疆而
死則為之加等此固為有列于朝者言¶也其亦可以
通之庶人矣乎余既哀陳翁死役之義¶而矜萬秀之
志故為之記翁子三人萬玉萬瑾萬秀¶其季而孫憲
来求余文者也¶
　　　吳氏石亭埠新阡記
<pb:KR4e0190_WYG_008-43a>
石亭埠在郭南五里蓋陽羡一小山耳而發其竒者¶自
頥山吳公始陽羡諸山多峭㧞而是山獨蹲伏蜿<md:KR4e0190_SBCK_012-39a>¶蜒以
其伏也而峭㧞者乃若環而揖焉諸山皆競秀¶而是山
獨若不見其秀者然登是山則諸山之秀可¶盡攬而有
之如人之謙而尊又如人之深藏不自炫¶露而萃衆文
以文其身也公遊焉以為竒于是出之¶灌莽豺狐之窟
而築之室以居因其泉甃而曲之以¶為池閒則與客即
而觴焉自是石亭之勝聞於邑中¶而地理家亦以是為
<pb:KR4e0190_WYG_008-43b>
吉也即山居之旁而壌樹之以¶為生墓及公之卒也則
遂葬乎其中而賔從戚友嘗¶從公逰者于是又以送公
之葬而至焉以公之所嘗¶遊而眷然於公之不可作也
則為之悽愴而悲懐順<md:KR4e0190_SBCK_012-39b>¶之言曰夫公逹人也豈有所介
介於生死徃来之間¶哉昔者公之来遊也當其朝煙方
散而夕霏又凝春¶華始歇而夏木載隂宇宙之景既日
新而不窮投壺¶賦詩惟意所適鳴琴角奕分曹更進人
事之樂亦逓¶代而不厭于斯之時孰不以為此樂未極
<pb:KR4e0190_WYG_008-44a>
而公則已¶譙譙然亟為身後之圗培壠樹檟若恐後之
以公之¶逹蓋不待奏雍門之曲而知樂之必有盡其從
公游¶者又不待聞山陽之笛而知聚之必有散矣夫葬
者¶藏也藏者息也此其無知而不可以生致者也雖然¶
高臺未傾曲池如故果木花卉手植猶存其有知而<md:KR4e0190_SBCK_012-40a>¶可
以生致者又安知其不且徃来嬉戲乎其間春猿¶之與
唫而秋鶴之與飛矣乎以公之生而游也有不¶忘乎其
死之圗孰知公之死而息也有不遺乎其生¶之樂者耶
<pb:KR4e0190_WYG_008-44b>
此可與通乎幽明生死之故者道也故余¶為此言以慰
公而且以慰夫嘗從公游而悽愴悲哀¶於公者公諱仕
字克學為人剛重有廉隅博學而文¶少發解南畿舉進
士歴官提學副使其為副使也坐¶不能俯仰故早乞身
焉而足其樂於谿山泉石之間¶公晚而有二子騂驊其
所交多當世豪傑在同鄉中¶與養齋徐公相交尤深以
余之無似公亦忘年而與<md:KR4e0190_SBCK_012-40b>¶交焉余寓陽羡時公數邀余
飲于兹山之上而公之¶營墓嘗埋雞卵榖芽五色線以
<pb:KR4e0190_WYG_008-45a>
驗其氣則余及見之¶葢公嘗屬余記其所謂山居者而
未果也及葬公之¶弟滄溪翁儔以新阡記為請嗚呼不
及記其山居而記其阡¶焉其亦可以復于公矣<md:KR4e0190_SBCK_012-42b>¶　　　敘廣右戰功¶
紫江沈公自襲指揮使時未弱冠已能馳馬手搏賊¶賊
憚之未幾調征永安嘗以數百人擣陳村寨賊牆¶立山
上公一人拍馬而登賊却下山誘公入淖中馬¶䧟以吻
拄淖中而騰其足及於陸三酋前趨淖刼公¶一酋鏢而
<pb:KR4e0190_WYG_008-45b>
左一酋刀而右夾馬一酋彀弩十歩外公¶捩頸以過鏢
而挑右足以譲刀鏢離頸寸而過刃着¶於鐙鞺然㫁鐵
公射鏢者中缺項殪左挂弓而右掣¶刀斫刀酋于鐙間
㫁其頰車折齒殪弩者恟失弩僂¶而手行上山公又射
之中膂既連斃三酋後騎至找<md:KR4e0190_SBCK_012-43a>¶其首公以二酋譲後騎
而囊㫁頰者自為功餘賊麋¶而入箐追兵戰於箐中斬
首若干級毒弩中公膊整¶軍而還驗功或以㫁頰者非
全首難之監軍吳布政¶怒曰賊豈伸頸而待斬乎命紀
<pb:KR4e0190_WYG_008-46a>
之以功遷都指揮僉¶事義寧賊寇臨桂掠而還巢公追
之巢有兩隘賊伏¶兵丁嶺隘以伺使熟猺以某隘閉告
而導公入丁嶺¶公䇿之斬所閉隘而入果無兵守於路
擒販者數人¶以丁嶺之賊告遂牽以導巢而熟猺亦以
公斬閉隘¶告丁嶺之賊賊還趨巢大破之賊奔公獨逐
一酋酋¶騎而走崖窘釋騎跳而下澗公騎跳而下澗澗
深沒<md:KR4e0190_SBCK_012-43b>¶顛馬浮而岸毛盡濕束濕馬于樹縁澗而求酋酋
泅¶而逃矚水中影射之血縷水上入水斬之後騎相屬
<pb:KR4e0190_WYG_008-46b>
至厓望見公提人頭立水中厓峻不可跳乃尋路從¶公
則賊遁已逺公乘濕馬與諸騎追之猶斬數十級¶而還
茘浦賊八千餘渡江而東寇諜者告公倉卒率¶五百人
待于江岸駐白面寨去蛟龍滑石兩灘各數¶里諜者又
告賊飽而歸將及江公以為滑石灘狭牽¶線而濟雖衆
可薄也蛟龍灘濶成列而濟衆難圗矣¶吾欲奪其濶而
致之狭令製旗軍中無尺布伐岸竹¶掲竿而編篾以為
縿刻頃成數百旗揷之蛟龍灘令<md:KR4e0190_SBCK_012-44a>¶羸卒數十人守之燃
<pb:KR4e0190_WYG_008-47a>
柴煙以疑賊賊至果避蛟龍趨¶滑石公分兵兩岸而潜
以小艦載勁卒數十伏葭葦¶中賊營于中洲以䕶濟濟
且半公以艦乘瀧急衝之¶兩岸軍譟而前有酋騎而水
立挺鏢當艦公舍艦跳¶水斬鏢酋人騎皆踣洲上賊辟
易賊濟者西奔巢未¶濟者却東走上山而復潜趨蛟龍
灘以濟洲賊孤艦¶軍攻洲兩岸軍始至下水夹攻之洲
賊後行擠墮淵¶溺死無筭其前行盡俘之得生口首級
若干収賊所¶掠牛畜之在兩岸者是役也以五百人破
<pb:KR4e0190_WYG_008-47b>
八千餘賊¶公用竒徃徃如是復以功遷都司同知嘉靖
六年岑<md:KR4e0190_SBCK_012-44b>¶猛叛聚兵數萬人督府奏誅之一日督府召公
計曰¶歸順岑璋猛婦翁也助猛奈何公素能得土官隂
事¶曰璋女失寵而璋心恨猛徒貌合耳公復宻語督府¶
云云如此可使璋擒猛督府復曰猛乘上流之勢擁¶兵
建瓴而下則邕梧諸郡危矣奈何曰此不足憂土¶官大
率飽富貴戀巢穴所以叛者懼誅耳非有他志¶也猛離
田州而子女玉帛皆在彼或乘虛襲之猛安¶得不慮乎
<pb:KR4e0190_WYG_008-48a>
督府又慮猛且走交趾曰猛走交趾則閉¶不能歸矣猛
安得不慮乎猛果如公所料而岑璋雅¶敬公公潜使人
于璋於是督府進兵分五哨入猛勁<md:KR4e0190_SBCK_012-45a>¶兵盡在工堯諸将
死讓無敢當者公自請將中哨當¶工堯去工堯五里而
軍進攻隘隘堅復退營五里而¶粮且盡湖兵五千人請
於公願得一飽而死敵公時¶僅有自賫家粮五十石與
湖兵人給之升而官軍縮¶腹張目以觀湖兵分米不敢
言公無以為計時左哨¶将與公隔江而軍公潜濟江就
<pb:KR4e0190_WYG_008-48b>
左哨將乞粮而請并¶兵攻工堯左哨將以分地拒公公
笑而還曰兵粮吾¶自有之姑試公耳左哨將慚公還軍
乃夜分軍三百¶人縁山而右走間道三百人縁江而左
上山並繞出¶工堯背揷旗為號煑餘粮為稀糜食而遣
之黎明合<md:KR4e0190_SBCK_012-45b>¶戰賊殊死鬪我軍却麾而進又却公親斬却
者一人¶而提其頭以令軍復麾而進先所遣間道卒皆
已至¶登山揷旗初岑璋既與公為約而遣兵二千人陽
為¶助猛守工堯遺精卒千人以䕶女為名居猛左右璋
<pb:KR4e0190_WYG_008-49a>
兵在陣後望見山上旗大囂曰天兵得工堯矣潰而¶却
猛軍見後陣却亦嚻而却我軍乘之斬猛子邦彥¶于陣
中蹂尸數里遂入隘得其積粟軍始飽乘勝攻¶田州猛
聞工堯破窘急欲走交趾而璋卒五百人䕶¶猛妻以歸
五百人獨守猛指猛所欲走紿之曰此路¶皆天兵也不
如且走歸順為後圗猛不得已從之璋<md:KR4e0190_SBCK_012-46a>¶待于境相見因
相抱哭璋以子女歌舞飲食恣猛圈¶留之而潜遣其子
報公于田州公入田州五日而諸¶哨始至璋所使報猛
<pb:KR4e0190_WYG_008-49b>
所在者事頗洩左哨将移軍壓¶歸順境索猛欲破敗公
事自為功璋以二十牛百甕¶酒犒軍而謂左哨將曰猛
誠有之公無急也于是醉¶猛而斬其首函送督府斬他
囚首貫猛尸而以與左¶哨將左哨將喜於得猛而抽軍
獻猛首督府則猛首¶已梟一日矣猛死田州平安置猛
子邦相於福建而¶議設流官公曰思恩設流官反側至
今未息田州復¶然兩賊且合從起矣督府不聽且調公
守田州公請<md:KR4e0190_SBCK_012-46b>¶以他將假守三月而待希儀治裝他將守
<pb:KR4e0190_WYG_008-50a>
之一月而¶田州酋盧蘇果與思恩酋王受連兵刼城他
將狼狽¶歸田州復為賊巢公又言於督府曰兩酋能用
其衆¶以復故主為名今若返岑邦相于福建而置之南
寧¶此竒貨也可使兩酋坐受縳矣督府復不聽而徵兵¶
數十萬征之既而失利督府以罪罷新督府餘姚王¶公
至其所以撫定兩酋公多與其謀因薦公右江叅¶將右
江故治栁州栁在萬山中城外皆賊巢軍民至¶無地可
田而室廬妻子數被焚刼知府劉璉殪于賊¶知府鄧鋐
<pb:KR4e0190_WYG_008-50b>
間出城弩中其膊自是諸軍民官必甲而<md:KR4e0190_SBCK_012-47a>¶後敢出城城
兵又疲不足仗公為叅將始議剿五都¶五都去城五六
里而巢最險賊又最獗所虜獲人畜¶最富巢中不聞官
兵者百餘年公乃以五百兵付百¶戸蔣紹宗使搗其巢
賊蜂出裹我兵殺數十人而隘¶其入路使不得返我兵
即賊巢為營固守而因賊粮¶以為食然氣奪不能戰賊
亦欲坐踣之于是百户潜¶遣人茇而告急於公公即上
馬復聚兵得五百人入¶巢為援既至聲銃者三因奮擊
<pb:KR4e0190_WYG_008-51a>
賊百戸兵聞銃聲亦¶出奮撃賊賊分兵為二腹背戰我
兵鼓譟斬級賊不¶支然尚横鯁兩陣中守隘不肯散公
使人茇而以勝<md:KR4e0190_SBCK_012-47b>¶告百戸百戸亦使人茇而以勝告公公
因謂百户曰¶汝且據巢毋出待賊服乃已不服更夾攻
之可盡擒¶也賊素怯栁州兵最易與至是詗曰汝誰也
敢入吾¶巢公使人紿曰是新叅將老沈所率藤峽軍耳
兩江¶賊熟老沈名而憚藤峡軍因咋舌曰吾固知栁州
兵¶不及此相持數日賊不退然心懼因熟猺為解熟猺
<pb:KR4e0190_WYG_008-51b>
者界漢人生猺獞間陽附官軍而隂附賊或官軍勢¶盛
附官軍賊勢盛附賊以為常于是熟猺間說於公¶曰請
為兩家解鬪公度賊尚勁乃且聽其説而謂熟¶猺曰返
我生口牛馬我兵乃去賊以所虜生口二十<md:KR4e0190_SBCK_012-48a>¶牛馬百四
十為獻賊収衆奔山頂而空隘以通百户¶兵公兵與百
户兵牽連行至城城中人讙始知栁州¶兵之能戰賊也
公以為欲大破賊非狼兵不可右江¶狼兵惟那地最勁
乃請于軍門以那地兵二千戍栁¶州栁之有戍狼兵自
<pb:KR4e0190_WYG_008-52a>
公始先是賊勢張甚而熟猺及¶城中黠吏民多為賊詗
者賊耳目徧官府左右官府¶閨闥動色情性賊在谿峝
千百里外輒知凡議大征¶或鵰𠞰口語沓沓未及聚兵
而手足盡露以是賊得¶隂為備或伏巖藪伺官兵殪之
或先徙妻子畜聚于¶鄰巢而自空巢以待官兵官兵至
徒手無所得甚者<md:KR4e0190_SBCK_012-48b>¶我所任為鄉導徃徃為賊誤我入死
地崩墜厓谷不¶戰而糜爛者過半而賊以耳目故益知
官軍虛實與¶民積聚少多乘虛掠多所入無一當而所
<pb:KR4e0190_WYG_008-52b>
噬無不飽¶我兵築堡増戍則益紛然如刻穴守鼠而賊
活脱不¶可蹤跡公以為圗勝筭莫如得賊情得賊情則
莫如¶諜而使官府人為諜則賊生疑于是隂求得素與
猺¶人商販者數十人假以買物召至府宻謂之曰吾素¶
知若輩通猺吾不罪若更與若銀為販本若試為我¶詗
賊衆感諾乃人給銀五兩使益買物散入諸峝中¶諸猺
雖凶暴樂殺人然販者至則寨寨傳送䕶衛飲<md:KR4e0190_SBCK_012-49a>¶食恐損
一販者則諸販不至是以雖絶棧深箐販者¶無所不歴
<pb:KR4e0190_WYG_008-53a>
每有動静販者輒先知奔走報公公厚賞¶販者而秘其
事雖肘腋親近絶不得聞至期鳴銃者¶三則諸兵皆聚
第謂之曰今日出某門而遣心腹人¶為旗頭引諸軍諸
軍貿貿行問旗頭旗頭不知曰然¶則汝何引我曰公強
我徃我漫徃耳軍行千萬人其¶所徃獨公與旗頭兩人
知之而已頃之劄營設伏賊¶果至遇伏奔追殪之已而
賊寇他所則公軍又已先¶在或絶逺村聚賊度官軍所
必不至而潜寇則公軍¶又已先在賊始驚以為神而我
<pb:KR4e0190_WYG_008-53b>
軍亦不知公自何得<md:KR4e0190_SBCK_012-49b>¶之也公始至栁令諸猺得出入儥
買游戲城中無禁¶諸猺時入府見公公兒女撫之久之
稍稍擇其巧便¶曉事者結以厚賞使詗賊後賊發其火
伍中輒報公¶公又厚賞之而間謂諸猺曰若見我若妻
子何不来¶見夫人諸猺叩首不敢公曰試令其来已而
猺婦五¶六人来夫人好言慰勞賞之針線包帕諸物以
銀簪¶簮其頭又命諸妾婢灌之以酒人數大碗察群婦
中¶其夫嘗以賊事報者則又隂摘之他所勞苦之曰若
<pb:KR4e0190_WYG_008-54a>
夫為吾大人盡力良苦私賞之包帕銀簮諸物倍於¶人
前所賞者而益以珍果美物塞其袖中又隂戒之<md:KR4e0190_SBCK_012-50a>¶勿令
人知也諸猺婦既多得賞又酒醉踉蹌舞手出¶府門猺
夫望見之歡喜争前掖而歸巢自是諸猺婦¶来者至數
百人夫人傾筐篋針頭線尾皆盡猶不能¶給而猺婦相
戒以勿令人知者猺婦又洩之以所獨¶得珍果美物誇
諸猺婦以為夫人愛已諸猺婦皆怏¶怏心羡嗾其夫使
報賊冀已入府得珍果美物而公¶間使人徃諸巢中隂
<pb:KR4e0190_WYG_008-54b>
以夫人之命賜物諸猺婦自是¶賊中消息或諸猺不肯
言則猺婦嗾之使言或諸猺¶竟不肯言者則諸猺婦自
以使人至巢賜物時附耳¶語云云若勿向我老公語也
公用兵風雨来去既得<md:KR4e0190_SBCK_012-50b>¶賊時率輕騎剿其尤劇者一二
人兵至巢以菅為繩¶繞記劇賊家示諸軍所捕繩之内
老弱婦女牛畜無¶一免者繩之外老弱婦女牛畜無一
及者遂出巢數¶里遇平地度賊援所不至則停軍審究
其為劇賊家¶婦女牛畜者収之其雖獲于劇賊家而係
<pb:KR4e0190_WYG_008-55a>
鄰家與鄰¶巢者還之諸猺得完室家與見還者皆喜以
為徃時¶官軍入巢見人輒殺或賊遁則搜斬不為賊者
以充¶級故賊詈我輩我雖為賊時得脱或保孥貲汝輩
雖¶不為賊時見殺或孥貲為虜自今我輩乃有顔面詈¶
賊矣公入巢有助賊戰者既還軍遣熟猺檄之曰若<md:KR4e0190_SBCK_012-51a>¶奈
何助賊戰吾𠞰若無赦頃之擣其巢盡殱之自是¶凡所
鵰𠞰歴數百巢竟無一人敢助賊戰者鵰𠞰所¶過他巢
或弓弩而門瞷既還軍則檄曰若奈何弓弩¶而門瞷今
<pb:KR4e0190_WYG_008-55b>
罰若五牛不者且𠞰自是所歴百數巢竟¶無一人敢弓
弩而門瞷者所獲劇賊多不殺剜兩目¶則兩耳賞銀數
兩而還之巢自是他賊有所虜掠多¶不遣兵而用剜目
者騎而一人牽以詣賊使徵所虜¶掠賊見之驚曰某巢
某也震懾不敢隠盡還所虜掠¶而剜目者索不已賊至
出自所有與之公以給被虜¶者而以其餘給剜目者剜
目者每一入巢則利益多<md:KR4e0190_SBCK_012-51b>¶而為賊者所獲每不補所償
則益無利在栁州所剜¶目七人其六人皆為官用其還
<pb:KR4e0190_WYG_008-56a>
巢而復為賊者覃萬¶星一人而已公竟以計擒殺之公
始議發兵故制欲¶發兵必請督府督府檄下乃發公以
為吾治文書吾¶掾史知之文書上府府檄下我府掾史
知之多人知¶則洩又栁去督府千里待報踰時坐失機
㑹而書檄¶徃来水陸諸巢絡繹能保不為賊得于是凡
率兵入¶巢未嘗先請既勝則上首虜督府而以邂逅追
賊至¶巢為解於是督府不能以文法詰而兵謀得無洩
公¶嘗欲𠞰一巢而恐其洩也乃佯病所部入問病公曰<md:KR4e0190_SBCK_012-52a>¶
<pb:KR4e0190_WYG_008-56b>
吾病思鳥獸肉若輩能從我獵乎因起出獵去賊二¶里
而止營軍中始知其非獵也公耳目多賊不能藪¶率走
之他巢他巢人又嚇之曰公且𠞰汝則又走之¶他巢他
巢嚇之則又走跰血瘇以死或餒槁崖谷公¶又每以甚
雨凄凍風𡨕之夜察賊所止宿處四散遣¶人賫火銃以
筒貯火衣毯衣毳帽與草同色潜至賊¶所夜聲銃者二
賊盡驚老沈至矣挈妻子裸而蒲伏¶上山頂兒啼女咷
徃徃寒凍死或觸崖石死不者且¶為虎咬諸妻子更相
<pb:KR4e0190_WYG_008-57a>
嗟怨汝為賊之利至此黎明下¶山詗之則寂無人隂使
其黨至城詗之時公所遣衣<md:KR4e0190_SBCK_012-52b>¶毯者四散諸巢同夜舉銃
明日諸巢所使為詗者亦¶同㑹于城旁西巢人謂東巢
人曰老沈昨夜来吾巢¶東巢人謂西巢人曰老沈昨夜
来吾巢則固已更相¶怪駭已而詗之城中人則老沈固
安坐城中不出也¶益怪駭曰昨聲銃者誰耶鬼耶諸猺
又自相嚇曰虎¶咬人者老沈所使也自此賊益膽落或
易面為好猺¶獞而栁城四旁一童子牽牛行深山數百
<pb:KR4e0190_WYG_008-57b>
里無敢訶¶者其軍民徃徃寄牛於猺家以耕或索雞酒
於猺猺¶不敢不與公在栁先後十三年名賊宿猾幾盡
而韋¶扶諌者馬平四都猺賊弩中知府膊者也兇猾甚
先<md:KR4e0190_SBCK_012-53a>¶是嘗七捕之不能得至公亦七捕之不能得㑹有報¶
扶諌逃隣巢三層巢者公潜率兵𠞰之至巢則扶諌¶又
已與三層賊徃刼他所而三層賊妻子獨在公盡¶俘以
歸計七十餘人平時公所俘賊妻子盡以與狼¶兵為賞
至是獨不與而閉之空室中善飲食之公又¶隂使狼兵
<pb:KR4e0190_WYG_008-58a>
數百人怒而挺刀狰獰入室恐諸婦女作¶欲搶狀公佯
執鞭痛鞭狼兵使退如是者三欲以深¶徳諸婦女而潜
使諸猺聞之以繫其心公又使熟猺¶謂諸猺之亡妻者
曰吾不害汝但得韋扶諌則還汝¶妻子矣諸猺四五人
来投公公令入空室視其妻夫<md:KR4e0190_SBCK_012-53b>¶妻相持哭其小子牽其
父哭妻曰非沈公吾為狼兵¶殺且搶久矣已而怨相詈
曰咄扶諌非汝爹非汝娘¶何不縛以贖我諸猺心割而
别復見公公曰欲得扶¶諌耳諸猺曰扶諌已逃他巢圗
<pb:KR4e0190_WYG_008-58b>
之實難雖然願公切¶勿以吾妻子與狼兵也吾且為公
緩圗之公曰諾因¶殺牛犒諸猺而去之諸猺踪跡扶諌
所在遂徃以言¶惱扶諌曰還我妻子扶諌不應諸猺因
曰我輩失妻¶子計窮惟有更随汝作賊耳扶諌喜諸猺
乃詭相與¶計曰今官府虜吾妻子而穿山驛與守堡百
戸與廵¶司俱在山中今徃刼之三印可必得也官府懼
失三<md:KR4e0190_SBCK_012-54a>¶印得重罪以易吾妻子可必得也扶諌曰善扶諌
既¶離巢則黨益孤諸猺因醉扶諌與其黨而縛之置巖
<pb:KR4e0190_WYG_008-59a>
洞中而使熟猺報公曰得扶諌矣恐見賣可遣吾妻¶子
於三十里外相易公以為吾不遣諸猺且謂吾怯¶於是
鎖諸猺妻刃挟之以行至三十里使熟猺諭諸¶猺曰諸
猺且刼妻子者先殺妻子然後戰諸猺請於¶公曰吾獻
扶諌懼讐公可遣三十人至巖洞自取之¶公慮諸猺有
變乃選健卒十五人賞而遣之曰得扶¶諌吾且賞汝若
諸猺殺汝者吾且重賞汝家又以十¶五人付之熟猺而
質熟猺妻子曰十五人者損一人<md:KR4e0190_SBCK_012-54b>¶汝妻子虀粉矣至巖
<pb:KR4e0190_WYG_008-59b>
洞中果得扶諌而出諸猺閉之¶五里外懼扶諌徃而妻
子不至復要公曰必相易於¶此公又曰吾不徃諸猺且
謂吾怯於是先遣諸猺中¶妻女四五人徃言刃挟諸婦
女狀諸猺吐舌懼殺妻¶子帖息不敢動遂易扶諌以歸
剜扶諌目截耳剔心¶手足斬之而四懸諸城門諸猺出
入城者見之無不¶股慄諸猺既熟公威信公嘗調一巢
徃征他巢雖懼¶讐然不敢不徃牛畜盡俘以歸獨首虜
生口視狼兵¶為少耳公亦盡以所俘牛畜賞諸猺其後
<pb:KR4e0190_WYG_008-60a>
復調而與¶之期㑹天大雨諸猺懼失期乘雨泅溪水沒
者六人<md:KR4e0190_SBCK_012-55a>¶公勞苦之命沒者人三牛付其家其餘皆遣還
之自¶廣西為將如韓觀山雲惟能使猺人不作賊至公
能¶使猺攻猺則廣西所未有也十六年而有思恩岑金¶
之變初思恩府土官岑濬叛被誅而立流官以其酋¶二
人徐五韋貴為土廵檢分掌其兵各萬餘人而聴¶於流
官然夷民獷悍不樂漢法數十年間凡數叛則¶數舉兵
誅之而亦不能定也當破岑濬時調兵鎮安¶鎮安掠思
<pb:KR4e0190_WYG_008-60b>
恩生口以歸己而其中一人長大而姣因¶託言岑濬子
而名之曰金夷民益思亂鎮安乃潜召¶其酋長出金而
與之盟曰汝小主也諸酋感泣擁金<md:KR4e0190_SBCK_012-55b>¶以歸鎮安因要之
曰金立與我某地幾百里遂盟金¶而遣之諸酋聚兵五
千人以奉金將攻城郭復故地¶諸夷多欲為響應者勢
洶洶而先時濬既誅其酋楊¶留者無所歸乃率其黨千
餘人詣賔州應募為打手¶賔州兵素弱故倚打手至是
留欲徃投金以逞時公¶與兵備皆在賔州留入言於公
<pb:KR4e0190_WYG_008-61a>
曰留小主人在請徃¶公方慮岑金之危思恩未暇慮留
之在肘腋也聞留¶言獨心駭以為金去賔州數百里而
留應之表裏相¶扇賔州危矣賔州危則咽喉哽咽喉哽
則廣右盡騷¶而何有于思恩此事大不可急圖宜以計
欵之乃婉<md:KR4e0190_SBCK_012-56a>¶色好語謂留曰汝第徃我曩征田州調兵鎮
安時已¶聞有岑金在是岑濬第九子也留聞是言固己
刺心¶公因叩留曰聞鎮安縶金甚堅何因出乎留詭曰
百¶計逃耳公低聲作自語狀曰岑氏其復乎欲以深動
<pb:KR4e0190_WYG_008-61b>
留而呼留至宻所曰為我一言語金若欲官必毋殺¶人
刼城若欲殺人刼城任汝自為之金能聽我言可¶以狀
訴我及諸上司留唯唯公遂與留銀十兩而以¶花紵方
摺之納留懐中為我寄金得官後為衣衣之¶可常念我
也公復紿留曰金欲官非賂我萬金不可¶留曰金誠當
盡力然金方倥偬安能辦此公笑曰吾<md:KR4e0190_SBCK_012-56b>¶豈遽責金耶且
欲得一帖為信耳自是益信公無他¶腸矣留出公又呼
還謂之曰我幾忘之韋貴徐五素¶仇汝亦仇金可善備
<pb:KR4e0190_WYG_008-62a>
之無墮彼計也留詣金具如公¶言金大喜真謂倚公可
得官矣因率其兵五千人詣¶賔見公至城門門者懼而
報公請無内金公怒罵曰¶金非賊奈何不内覘者以告
金金心益安率其衆散¶入城而與留及其親信二十人
皆𠂻甲見公公曰金¶来乎留曰来矣金叩頭潛以萬金
帖子奉公公復笑¶曰若窮鬼安得此乎金曰頼公力得
官不窮矣頼公¶力誠不敢忘報公子孫公戲曰汝土官
多不知恩汝<md:KR4e0190_SBCK_012-57a>¶得官且忘我矣况子孫乎金唯唯不敢公
<pb:KR4e0190_WYG_008-62b>
乃令其姪¶出見金曰金汝兄弟也金得官他日每一出
征乞金¶四功與汝公復為金計曰汝賂我兵備公獨無
賂乎¶金對不敢公曰第寫帖子吾為汝致公以兩帖子
示¶兵備笑而火之於是遣金詣兵備始金叛而留且徃¶
兵備甚懼公潜與兵備計此事大禍叵測公夷情未¶熟
一語蹉跌敗矣不若一以聽我兵備唯唯及見金¶但言
吾視金有福相以微動之且曰此事一聽沈公¶明日公
詣金營犒之五牛酒五十尊又明日兵備犒¶之如公公
<pb:KR4e0190_WYG_008-63a>
復召留與金謂曰倘兵馬殺金是吾殺金<md:KR4e0190_SBCK_012-57b>¶倘暗箭刺客
殺金是貴五殺金非關我事今一以付¶留可無賺金也
留乃日夜甲而擁金為備公復遣其¶姪至金營與金同
飲食卧起金自是心死于公矣公¶欲縛金而憚其衆時
廵按在南寜將誘金至南寧乃¶縳之乃請兵備先徃宻
語廵按以故公謂金曰吾挈¶汝訴廵公吾代汝詞公為
金作訴稿塗抹四五次以¶示忠於金復謂金曰吾與汝
徃寧南倘貴五伏人于¶路暗箭射汝不若易汝土官裝
<pb:KR4e0190_WYG_008-63b>
衣青衣雜掾史中而¶先我馬令五千人後行金如公言
路中飲食公與金¶同席語金曰貴五以重賂賂吾庖使
毒汝則奈何自<md:KR4e0190_SBCK_012-58a>¶今以後吾所食汝亦食吾所勿食汝亦
勿食可也金¶如公言而益以公為愛已行七十里至思
龍驛公晨¶起耳語金曰今徃南寧南寧人皆言汝叛聲
甚惡以¶五千人往則人益疑汝不若散遣三千人而選
心腹¶健卒二千人以往是汝不撤衛而坐息人言也金
以¶為然選二千人徃復行一日去南寧百里公謂金曰
<pb:KR4e0190_WYG_008-64a>
汝至南寧乆候而諸從人衣糧懼不給不若以千人¶營
於此而以千人從為便金亦以為然從金至南寧¶者纔
千人金入見廵按廵按好語慰之曰吾為汝奏¶明日廵
按遣人至金營犒其衆而留金以待奏居五<md:KR4e0190_SBCK_012-58b>¶六日公度
金衆衣糧且盡復謂金曰思恩去南寧近¶耳何不遣其
半取衣糧而坐待糧盡衆且散矣金復¶遣其半衆行金
所遣千人營百里外者久之亦以衣¶糧乏稍稍散去而
獨五百人尚散處城中公欲縳金¶而又以為五百人者
<pb:KR4e0190_WYG_008-64b>
廹死而狼鬪則殺傷幾何更欲¶為計而金所遣取衣糧
者適至則從金者又千人矣¶公知金未可動間請于廵
按公且徃南寧而以金從¶可于路圖金也至思籠驛忽
報韋徐將萬人在陽以¶迎廵按而隂襲金金驚而跳公
與兵備廵按聞之曰¶禍矣公謂廵按且陽為不知而聽
希儀徐圗之公出<md:KR4e0190_SBCK_012-59a>¶呼韋徐罵曰汝安得擅兵至此金得
官與不得官唯¶朝廷所命汝安得私讐之是時金尚駐
近地覘視而¶韋徐部中亦有為金耳目者金聞公言復
<pb:KR4e0190_WYG_008-65a>
還公行三¶十里金道伏候公公曰岑金耶汝尚不知死
貴五兵¶至矣可疾入賔州匿吾叅將府則貴五無如汝
何矣¶金馳馬入賔州公復于廵按曰金入賔州矣廵按
兵¶備至是始有面色自金徃南寧返賔州飲食起居無¶
不随公居數日韋徐復私公曰請甘心于金公又怒¶罵
韋徐亦莫測公計所出也公宻請於廵按散遣貴¶五衆
而後圖金然是時金衆尚千餘人與楊留所統<md:KR4e0190_SBCK_012-59b>¶殺手千
人皆在賔州内外公與兵備計公可遣楊留¶殺手百人
<pb:KR4e0190_WYG_008-65b>
䕶廵按徃栁州公間謂金曰楊留殺手百¶人䕶廵按徃
栁州矣汝盍將百人䕶送四五十里以¶自結乎至五十
里金欲返公又拉之行百餘里金又¶欲返公曰汝獨返
勢弱倘貴五伏人待汝奈何今去¶栁且近汝何不與留
偕至栁而偕還金遂以百人至¶栁其酋長十餘人皆金
死黨驍健㑹金於路躍馬而¶墜公以機責其酋五六人
曰何不䕶金而令至此痛¶抶之五六人皆病創卧然尚
以公愛金故被抶不敢¶恚公金至栁入叅將府公命夫
<pb:KR4e0190_WYG_008-66a>
人見金曰金我兒子<md:KR4e0190_SBCK_012-60a>¶也金得官聴調徃来貴縣吾縱不
在汝必見之金益¶喜置酒勞金與其酋是時諸大酋其
五六人既病抶¶卧獨四五人從金而留所部打手百人
與金兵百人¶皆營於城外栁城故有狼兵二千人足以
虞變公將¶縳金先以狼兵三百人䕶廵按三百人䕶兵
備而以¶三百人入叅將府待事謀既定因酒中戲謂金
曰痴¶兒子汝徃時懼誅又懼貴五逼意常不樂今無事
矣¶何不痛飲金與諸酋皆盡飲至醉其夜遣狼兵縳之
<pb:KR4e0190_WYG_008-66b>
黎明遣人召留於城外狼兵夾墀左右立留與其黨¶三
十人見公公大言曰非楊留忠不能成我事以銀<md:KR4e0190_SBCK_012-60b>¶十兩
勞留取紅紵挂留留愕然公曰汝為之而汝不¶知乎金
國賊也非汝與吾同心誘金至此吾安得縳¶之留大駭
泣下曰留小主人也公曰汝為之而欲誑¶衆乎公意又
欲以疑留于其黨也留懼不能言其黨¶三十人皆股慄
公復曰吾且為留奏功矣因見留於¶廵按廵按勞賞之
如公見兵備兵備勞賞之如公勞¶城外二百人牛酒而
<pb:KR4e0190_WYG_008-67a>
令留率之還賔州遂令留賫牌¶散遣金衆之在賔州者
曰所誅止金一人留既惶恐¶見紿又虞同行者猜已賣
金相讐見殺于路中日夜¶跼蹐為備奔歸頃之遂發病
死金兵聞金縳皆散去<md:KR4e0190_SBCK_012-61a>¶公乃以金與其酋之病抶者醉
而縳者解廵按府而¶撲殺之思恩復安當是時使公不
先欵留則金必不¶至而且攻城殺人使公在南寧賔州
縳金則困獸之¶鬪何所不噬使公聽韋徐甘心于金則
兩客相閧而¶主受其釁惟公緩之又緩以漸脱金于五
<pb:KR4e0190_WYG_008-67b>
千人之手¶若剥笋然待其為一夫而後縳之人以是益
多公之¶算而韋徐諸土酋亦益謂公不可測也公見督
府於¶梧時鹽船八十餘阻峡賊不能前左江孫叅將千
人¶送之不能督府以命公先時公泝峡峡中大酋侯公¶
丁嘗謁公公寄六羊令公丁牧養至是遣人取羊于<md:KR4e0190_SBCK_012-61b>¶公
丁公丁奉羊至潯公命諸鹽船牛酒犒公丁與其¶從人
謂公丁䕶船上峡公丁身居公舟尾命其黨乘¶小舟䕶
船囑曰吾以身質於沈公䕶不謹吾碎矣公¶因命班首
<pb:KR4e0190_WYG_008-68a>
一人與公丁從人䕶船至武宣未返時孫¶叅將與左江
兵備聞公丁在公舟欲乘間捕之而宻¶言于公公曰此
㫁不可人信我而我詐之不祥招而¶縳之不武且獲一
人以疑諸夷將焉用之此㫁不可¶公居常有所徵召雖
其深谿絶峝未嘗不来其来雖¶桀猾宿惡未嘗輒殺
其可諭者諭之其不悛者必遣¶還巢而後捕之故公以
此語兩人兩人猶豫未决公<md:KR4e0190_SBCK_012-62a>¶乃摘公丁告之故曰可亟
歸矣公丁大感泣去而公¶所遣班首䕶鹽船上峡者亦
<pb:KR4e0190_WYG_008-68b>
至不失升斗公以報督¶府督府笑曰孫叅將千人乃不
如沈叅將一班首十¶八年七山之役奪兩叅將于虎口
功尤竒公膽勇機¶警善撫士其私財與所得俸禄賞賜
半以給諸人為¶耳目者其出兵多賫私財以行有先登
與斬首者就¶陳給賞不失頃刻故人争盡死力公嘗笑
曰人以貲¶財積賄賂而博官吾以貲財積首級而博官
豈為非¶計哉其征陳村時染危疾所部皆自戕于神前
以禱¶公刀穿手矛剚股鉤刺脊繫鐵鎖拽之痛毒諸體
<pb:KR4e0190_WYG_008-69a>
皆<md:KR4e0190_SBCK_012-62b>¶徧最後至者一人無所施乃箭貫喉為禱其得士心¶
如此蓋余宦游而得當世名將數人北則馬永梁震¶西
則何卿南則公震與卿余未之識而識公與永永¶魁瓌
長貌而氣特沈毅見人頫首下視寡言笑公短¶而精悍
目炯炯燭人議論磊落激發皆所謂偉男子¶也公與余
稍談及廣西事余是以得撰次之公戰功¶尚多余不盡
聞也公謂余言當世固多良將患在牽¶掣齪齪不能展
噫嘻若公者猶為未盡其用哉
<pb:KR4e0190_WYG_008-69b>
　
　
　
　
　
　
　
　<md:KR4e0190_SBCK_013-1a>¶荆川集巻八

<pb:KR4e0190_WYG_009-1a>
欽¶定四¶庫全書
　荆川集巻九
　　　　　　　　　　　　明　唐順之　撰
　　説
　　　晉齋説¶
聖人作易以隂陽别淑慝至於晉之象曰明出地上¶晉
夫日出於積隂之下而升於至陽之位如人之破¶乎障
塞而極乎髙明此非强徤有力者不能晉之所¶以次大
<pb:KR4e0190_WYG_009-1b>
壯也然而大壯之象以雷晉之象也以日夫¶雷蟄於深
冬寂然無聲至於春也劃然而萬物皆鼓¶日麗乎天而
含於地見乎南而潛乎北故其韜歛而¶若無所事者乃
所以厚畜其力而用其壯者也君子<md:KR4e0190_SBCK_013-1b>¶之於學也本之以
深沉有所不為而發之以果决有¶所必為是以能伐其
隂慝而長其陽德其於進也幾¶矣華子師魯以晉名其
齋葢有志於進也華子好學¶而謙其所畜不以暴於人
人亦不能窺也可謂近於¶深沉者未知其果决何如耳
<pb:KR4e0190_WYG_009-2a>
雖然未有畜而不能發¶者也余故兼大壯晉之義而為
之説¶
　師魯以晉名其齋也先君子水西先生實命之而¶余
　為之説也亦水西實為之請後余文成而水西¶已不
　及見矣不知其有當于水西所以命師魯之¶意否也
　水西績學練故而用不究乎其才年不副<md:KR4e0190_SBCK_013-2a>¶乎其志式
　榖以似其在後之人乎顧余文何能為¶師魯朂之而已¶
　　　鄭氏三子字説
<pb:KR4e0190_WYG_009-2b>
崑山鄭士魯名其三子應龍應麟應鸞而問字於余¶天
文左為蒼龍禮家以天地温和之氣在左故坐主¶於左
又曰君子尚左龍淵潛而天騰隂則蟄而陽則¶升是純
於温和之氣者也故位於左為之字龍曰左¶卿麟有趾
而以不踐草與蟲之生者為仁其在人也¶伐一木殺一
獸不以其時則亦為不仁觀於此義而¶一體萬物之心
可以油然生矣為之字麟曰趾卿鸞<md:KR4e0190_SBCK_013-2b>¶鳥之聲和故樂家
象之以協於律吕君子載之在輿¶而聽焉以消其非僻
<pb:KR4e0190_WYG_009-3a>
躁戾之心是和氣之應也為之¶字鸞曰聲卿夫君子之學
以求仁也仁渾然者也左¶者仁之嚮也趾者仁之履也
聲者仁之感也所謂各¶指其所之也士魯嘗學魏莊渠
先生而以是名其三¶子葢望之以求仁之學也¶
　　　僧承基字説¶
虎丘聽泉老僧以其徒承基請字於予予為之字之¶曰
有住佛氏言無所住而生其心而予以有住字承¶基者
無乃與經㫖相悖乎葢不空者真空也無住者<md:KR4e0190_SBCK_013-3a>¶真住也
<pb:KR4e0190_WYG_009-3b>
是法非相則謂之無住可也是法即相則謂¶之有住亦
可也儒者之説既曰變動不居周流六虛¶矣是無住也
而又曰艮其止止其所也是有住也知¶止而后有定基
也其務先明所住哉¶
　　　續猫相乳説¶
猫相乳古未之有也自唐以來至今僅兩見耳然在¶馬
北平家特以異母而乳無母之子猶曰憐其無所¶於乳
也而乳之云耳而在博士吳君家特以二母交¶相為乳
<pb:KR4e0190_WYG_009-4a>
焉是尤可異也夫此二者其為和氣之致信¶矣余竊以
為唐德宗﨑嶇兵戈間内輯外捍合暌為<md:KR4e0190_SBCK_013-3b>¶同用武功致
天下之和故其為瑞也特見于武臣之¶家矧今¶天子歛
福錫極匝洽胎卵以文德致天下之和故其¶為瑞也亦
特見于儒臣之家然則謂其為天下之瑞¶焉可也昌黎
以為一家之瑞狹矣雖然和氣之寓乎¶宇宙也其發也
必有以起之其凝也必有以鍾之譬¶如醴泉朱草不擇
地而出然據其所出之地固自有¶以鍾之也且夫武臣
<pb:KR4e0190_WYG_009-4b>
多懻忮喜鬬而史稱北平為將¶獨先拊循至殫家以賞
士甘苦與同之使德宗能以¶武功致天下之和者北平
實多力焉其獲兹瑞也宜<md:KR4e0190_SBCK_013-4a>¶無足怪而吳君豈弟而不陂
諸兄弟之子更相子也¶友讓之義信乎其家而長者之
風行乎其官以能不¶負¶天子菁莪育材之意若然者其
亦可謂有斯猫之誼¶也歟余知其獨瑞于二氏也豈其
自有以鍾之歟由¶此言之雖謂其一家之瑞亦可也抑
聞之史氏又言¶北平後與李抱真為隙遂以私忿隳其
<pb:KR4e0190_WYG_009-5a>
前功是北平¶終有愧于兹瑞也已而吳君方且益崇令
德協恭僚¶宷以倡諸生而陶之太和則兹瑞也其將專
于吳氏¶矣乎書以望之<md:KR4e0190_SBCK_013-4b>¶　　銘¶
　　　象梳銘¶
翠則羽象有齒材之美身之否磋為櫛髪乃理處不¶才
鑒於此¶
　　　鏡銘
<pb:KR4e0190_WYG_009-5b>
吾杜吾德鬼神莫測有動乎中遂徴于色匪曰形模¶是
為心則維瞭與眊維睟與墨宜鑒於兹其永無忒¶
　　　銅雀硯銘¶
昔維瓦藏歌女貯舞馬今維硯侑圖史承鉛槧嗚呼¶其
為瓦也不知其為硯也然則千百年之後委擲零<md:KR4e0190_SBCK_013-5a>¶落又
安知其不復為瓦也葢雄豪武人不得而有之¶子墨客
卿不得而有之吾嗒然有感於物化也¶
　　　鼎硯銘
<pb:KR4e0190_WYG_009-6a>
嗤爾者謂爾無腹不可以承公餗識爾者謂爾有靈¶而
可以辟妖精尚從我於深山之中魑魅魍魎其莫¶能逢¶
　　　半月硯銘(并序/)¶
　月硯一吾家故物也毁於地中分焉因其形礲而¶為
　半月者二銘曰¶
誰謂其毁維毁乃全其全謂何不盈以弦盈則蝕晦<md:KR4e0190_SBCK_013-5b>¶則
窮明晦相息兩弦其中君子觀象謙謙爾躬¶
　　　又
<pb:KR4e0190_WYG_009-6b>
礲而瑩之出其&KR0008;也則以為明之半生墨而傅之含¶其
垢也則以為魄之半死死與生與争於其所也其¶孰綱
維乎此¶
　　　黒石硯銘¶
硯之未琢石即是墨硯之既琢墨即是石問於道人¶道
人守黒是亦一石是亦一墨既已為石與墨矣而¶烏能
辨石之與墨¶
　　　宛山石硯銘(小引/)<md:KR4e0190_SBCK_013-6a>¶
<pb:KR4e0190_WYG_009-7a>
　宛山石硯者硯之最下且易得者也既而山擅於¶鉅
　家工不得穴乃取故時所為碓碾磨硱者硯焉¶得之
　者艱而價亦遂髙嗟乎物之貴賤何常之有¶哉銘曰¶
山屬於公衆工所攻其出不窮山屬於豪封閉以牢¶其
價乃髙嗚呼碓碾磨石遂登几席亦繫其遭¶
　　　方硯銘¶
汝之量足以茹垢納汙而不攖於慳也汝之守足以¶砥
㢘峻隅而不刓於頑也葢既惠且夷可否之間也
<pb:KR4e0190_WYG_009-7b>
　　　方圓硯銘<md:KR4e0190_SBCK_013-6b>¶惡方喜圎常物之情喜方惡圓幽人之貞皆物我之¶相
笑無益損乎爾形¶
　　　小硯銘¶
大者凝然利以居小者扁然利以行不有居者墻壁¶户
牖誰與供十年之著述不有行者蒼山白水誰與¶收五
嶽之精英¶
　　　又
<pb:KR4e0190_WYG_009-8a>
昔人有言一斛臭水而藏蛟龍是維涓滴視之正黒¶或
蟄其中忽然躍出雲滃電掣文章滿空¶
　　　斧硯銘<md:KR4e0190_SBCK_013-7a>¶謂爾為藝苑之精吾疑乎其形謂爾為凶門之揮吾¶疑
乎其才形則允武而才之文誰云國容可以入軍¶
　　　荷葉硯銘¶
葉無染此有染葉有巻此無巻其孰知淨染之為一¶而
巻舒之無辨也吾許女具隻眼
<pb:KR4e0190_WYG_009-8b>
　　<md:KR4e0190_SBCK_013-8b>¶贊¶
　¶¶¶¶¶¶¶¶　　杭中丞雙溪像贊<md:KR4e0190_SBCK_013-9a>¶巋然者其位望之隆也而退然其有寒士之風也黝¶然
者其若愚之容也而蔚然其為詞人之宗也惟其¶呐于
口而辨于文崇于位而卑其躬也是以海内操¶觚之士
惟見公逸思麗藻之不可及而溪叟山孺惟¶見公悃愊
真率之可與狎而同也¶
　　　丁近齋參政像贊
<pb:KR4e0190_WYG_009-9a>
弱冠超遷或快其早龎眉作尉或惜其遲然駟也既¶沈
身于郎署而誼也竟墮䜛于湘湄則遲宦者不逮¶通顯
而蚤遇者亦或數竒先生重厚長者贍于文辭¶葢自少
傳經已顒然而為人師乃淹蹇次且至于年<md:KR4e0190_SBCK_013-9b>¶五十矣則
始釋屩褐而閶闔是披然自是揚聲樹績¶出入乎郎曹
藩臬之間者二十有餘年而後返林泉¶以遨嬉此則屈
伸倚伏之不可知而先生獨逢其時¶者哉¶
　　　𢎞<md:KR4e0190_SBCK_013-10a>¶齋黄先生像贊
<pb:KR4e0190_WYG_009-9b>
𢎞齋公教授于常者三年順之時在諸生中公為人¶温
厚平易多士樂而親之其去也空學舎而送之百¶里後
來代公者匪人力為威虐以漁獵肆毒於多士¶多士厭
苦弗忍則益相與思公公自教授遷宜黄令¶病歸以卒
始公在常時子冏實從後二十餘年冏復¶來游吾常多
士喜於見冏如復見公也而冏屬余為<md:KR4e0190_SBCK_013-10b>¶公贊余乃本多
士之所以思公者為之贊而以勸夫¶為儒師者曰嶺之
南儒以發身江之南儒以淑人淑¶人維何色笑相與舎
<pb:KR4e0190_WYG_009-10a>
有絃歌庭無夏楚繼公者誰或¶肆之毒其稍不饜鞭血
相屬遂令膠庠化為圜獄不¶有虐者孰顯公慈匪我私
公多士之思¶
　　　蔣雲壑像贊¶
人見其以貲起家則以為力田致豐而傾身交游冠¶葢
過從則又有俠士之風人望其髙冠獸補則以為¶武人
之容而丹青詞藻模冩之工則又與墨客而争¶雄葢是
數者多不能兼而足以知翁之才無所不通<md:KR4e0190_SBCK_013-11a>¶也
<pb:KR4e0190_WYG_009-10b>
　　　王思東像贊¶
游間而委蛇者其世胄之餘也冰雪而綽約者其山¶澤
之臞也尊酒竹石者其所以自放而為逸也詩書¶禮法
者其所以自檢而為儒也然余所取於思東子¶者世胄
而無紈綺之習臞於外而中之腴也逸而不¶違乎俗儒
而不類乎迂者也¶
　　　吳南圃像贊(吳生集父/)¶
衆競錐刀以貨易心誰能為譲市有還金終日執籌¶夜
<pb:KR4e0190_WYG_009-11a>
苦不足誰能為逸庭有象局其讓也逺于欺其<md:KR4e0190_SBCK_013-11b>¶逸也近
于止鳴呼南圃可贊在此¶
　　　吳南洲像贊(吳生集叔父/)¶
伯及季偕自出少同孤行亦埒克厥家匱以腴不自¶纎
割其餘藥與粥及囹圄舟于河登溺徒贊南洲視¶南圃
徴叔銘我非詡¶
　　<md:KR4e0190_SBCK_013-12b>¶祭文¶
　　　啓聖祠祭文
<pb:KR4e0190_WYG_009-11b>
維公濬哲淵静胄衍神明饘粥承家永有令名孕靈¶儲
秀篤生聖子地維天柱頼以弗圮五帝避德三王¶讓功
窮本反始誰為之宗若古祭川先河後海因委¶遡原厥
義攸在于王建極隆師象賢廢禮允興必公¶焉先昔也
蒸嘗不出闕里今也新宫徧彼寰宇昔也¶二丁祀止素
王今也父子爼豆兩堂兩堂伊何于泮¶之水儒林有輝
素襟咸喜釁器用幣兹惟一初來格<md:KR4e0190_SBCK_013-13a>¶來歆用奠厥居仰
徼神休作我士氣父教子率三綱¶永繫
<pb:KR4e0190_WYG_009-12a>
　　　永州祭柳子厚文(代父作/)¶
竊惟山川之與人文同於擅天地之靈秘顧若有神¶物
愛惜乎其間深扄固鑰而不輕以示永之山水天¶作地
藏經幾何年埋沒于灌莽蛇豕之區至公始大¶發其瓌
偉而搜剔其荒翳公之文章開陽闔隂固所¶自得至於
縱其幽遐詭譎之觀而䆳其要眇沉鬱之¶思則江山不
為無助而公之窮愁困阨豈造物者亦¶有深意葢公之
自記鈷鉧小丘也嘗以賀兹丘之有<md:KR4e0190_SBCK_013-13b>¶遭而韓退之亦以
<pb:KR4e0190_WYG_009-12b>
公窮不乆斥不極或不能以文自¶見於世歴千載而較
失得亦何尤乎偃蹇而擯棄某¶少而誦公之文見其模
冩物狀則已爽然神遊黄山¶之顛冉溪之涘今來吏兹
土周覽四顧而親覩其所¶謂廽竒獻巧者則又恍然若
見乎公之文而挹其餘¶波之綺麗自顧樗散之才未能
庶幾乎公之愚而戒¶貪于䑕懲猛于蛇敢不因公言以
自勵睠風景之如¶昔想公之神恒徃來于斯地聊奠觴
而陳詞尚彷彿¶其來至
<pb:KR4e0190_WYG_009-13a>
　　　祭萬古齋文<md:KR4e0190_SBCK_013-14a>¶庚申之歳余客陽羡公來顧余實始識面識面之初¶遂
以知心朱絃白雪相與賞音惟公老成行方志古¶余也
何人自知踈鹵豈足禆公辱公節取過則相規¶善則相
許一日過余奉幣以告余有二子煩君教詔¶佛廬仙洞
水曲山窈擕壺擔盒與余相邀花木玲瓏¶禽鳥啾啁流
目傾耳永日遊遨或時閉門對坐一室¶竒文共賞疑義
與析清言不足或繼以奕晨飡相逢¶忽焉日昳余有所
<pb:KR4e0190_WYG_009-13b>
往不告於僮僮來相尋知必在公¶公命家人為具客食
家人不問知余為客綢繆往復¶踰四五年曾無一日曠
不周旋公訓桐廬余赴官寮<md:KR4e0190_SBCK_013-14b>¶心豈不邇其地則遙逮公
解官余亦屛居握手一笑¶歡言如初通家之誼婚媾自
此公有女孫以字吾子¶朋友或言師生之拘公曰何傷
古有蔡朱尚期白首¶頼公劘礪公不我留忽焉厭世屬
纊以前神氣清皛¶顧謂二子事豈有了荆溪山水昔陪
公游余今復來¶愴公其休死生常理抑又何怪不敢負
<pb:KR4e0190_WYG_009-14a>
公恃此心在¶與公二子敢忘切磋尊聞行知矢言勿磨
窀穸在兹¶舉我觴奠叙往悵今公其我鑒¶
　　　祭萬思通文¶
昔夫子之有訓曰觀過以知仁求無過於過中故忠<md:KR4e0190_SBCK_013-15a>¶原而
孝申嗟惟君之為儒宿誦習乎禮經在節哀以¶順變不毁
性而危生故聞訃而一慟竟疾疢乎膏肓¶始三日而絶漿
遂五月而云亡固𠂻情之獨感不自¶知其何因雖俯就之
有違亦仁可以殺身繄銜哀而¶入骨諒雖死而不化命縗
<pb:KR4e0190_WYG_009-14b>
絰以為歛見先君於地下¶惟君質之敦厚宿余心之所契
始弔君於凷土覺形¶神之頓異余既已為君而心憂君猶
尚慷慨而意氣¶苟一息之未亡尚前修之可冀復謂予以
乆要期規¶我而無棄曾晤語之幾時忽憑棺而殞涕兹日
月之¶有期從先君以即竁寄一哀以陳詞亦何盡乎余意<md:KR4e0190_SBCK_013-15b>¶　　　祭白洛原文¶
國重世臣鄉推世胄兩葉八座公承其後蚤謝紈綺¶之
習遂擅文儒之右課詞非鮑謝不談論文則漢秦¶是究
<pb:KR4e0190_WYG_009-15a>
爰揮霍乎藻思蔚朝華而夕秀雖字畫之細㣲¶亦鍾王
其步驟故白氏自尚書公以來賔客滿海内¶而公少年
聲價遂籍籍乎人口及卅四而登第衆已¶謂其屈乆歴
春曹與青宫惟才藝之堪授忽賜玦而¶逺投何竒數之
見遘幾逡巡乎州郡復郎署之入又¶晩稍遷乎璽卿近¶
龍光於宻宥謂天衢之既亨痛長駕之中覆惟令子<md:KR4e0190_SBCK_013-16a>¶兮
承芳可謂死而不朽憶先給事之與尚書中丞兩¶公實
同朝而契厚及愚父子䝉先人之業復與公仕¶途而相邂
<pb:KR4e0190_WYG_009-15b>
逅禁門鐘漏幾廽聮珮而追隨鄉園花月¶累歳慇懃乎
杯酒兹就賔位而恍惚猶疑音容之在¶覯廼寄詞于一
哀兼特牢以為侑惟公其鑒之¶
　　　祭丘思菴文¶
自余少時頗負迂僻空濶乎寥廓之翔而泥滓乎鄉¶人
之處糠粃乎世故而蠓蠛乎禮法然間以語人則¶人漫
不省為何説余見世人所為小者計刀錐之獲¶大者競
旂常之勲粗者土偶乎衣㡌履綦細者筆舌<md:KR4e0190_SBCK_013-16b>¶乎儒墨是
<pb:KR4e0190_WYG_009-16a>
非零碎乎米鹽甕盎劻勷於弔慶酒餔熬¶鼎旋蟻無頃
時休則余亦不省為何事以是踽然四¶顧幾成怪人里
閈之間一見吾子遂託金石以為可¶與同心者在古惟
漆園生在今惟子而已自是徃還¶旦必建燭宵必及鐘
或子言而我諾或我嘲而子噱¶或談鋒競起或閴然一
黙子既睨空一世而偶余余¶亦塊然獨居而偕子然不
知者則以為吾兩人皆若¶狂其知者則以為相與切劘
文章砥礪節氣而已至¶其散髪而箕踞瞬目而跳嘯其
<pb:KR4e0190_WYG_009-16b>
所快然㑹意處雖余¶兩人亦不能自知也但覺吾見子
則然見人則不然<md:KR4e0190_SBCK_013-17a>¶耳及余以雕蟲末技得厠聲利之塗
餂腥染膏終日¶攢眉而子以樗櫟託跡遂志寂寞之野
茹菽齒氷終¶日嬉嬉然子在寂寞之野而余未嘗羡子
之髙余涉¶聲利之塗而子未嘗疑我之膩以為猶是心
也余以¶踈率果非適用屢進屢黜得返初服以從子子
見余¶且泣且笑曰不意子之能自全也自是相與過從
議¶論如曩時而情好有加焉子自三十以外則已决意
<pb:KR4e0190_WYG_009-17a>
絶進取然子重㢘耻故不能妄得一錢子性髙簡故¶又
不能治生居常授書為生卒以懶罷已而賣藥為¶生又
以懶罷而獨注意攻古文詞上摹秦漢然復以<md:KR4e0190_SBCK_013-17b>¶病罷棲
棲環堵饘粥不聊既乃從禄仕得寜陽教諭¶雖非素所
好然亦以謂此官可隱也葢莊生所云蒿¶目而憂世决
性命以饕富貴此兩者皆謂之天弢而¶子皆解之余趣
向雖與子同然能解其一而猶未能¶脫然於其一常以
愧子而子乃更以余為是也余近¶年懶病亦如子乃始
<pb:KR4e0190_WYG_009-17b>
不復蒿目於世而子不及見矣¶不知子尚以余為是邪
為非是耶子交游甚簡然人¶或託以事最忠信可仗余
嘗中夜與子卧偶論一二¶心事妻子不得聞者子曰吾
恨不為浣紗女余笑曰¶子之信豈待投瀬哉嗟乎自子
之存吾於鄉曲得友<md:KR4e0190_SBCK_013-18a>¶一人焉自子之沒則一人亦盡矣雖
然子子桑扈也¶吾豈敢以慟累子之魂聊述吾兩人平生
所以相與¶於世外者以告子嗚呼子死矣其無有發余之
狂言¶乎雖然子有不死者其尚能聽余之狂言矣乎
<pb:KR4e0190_WYG_009-18a>
　
　
　
　
　
　
　
　
<pb:KR4e0190_WYG_009-18b>
　
　
　
　
　¶
　
　
　<md:KR4e0190_SBCK_013-22b>¶荆川集巻九<md:KR4e0190_SBCK_013-23a>¶<md:KR4e0190_SBCK_014-1a>¶
<pb:KR4e0190_WYG_010-1a>
欽定四庫全書
　荆川集巻十
　¶　　　　　　　　　　　明　唐順之　撰
　　墓誌銘¶
　　　僉事孫公墓誌銘¶
公諱璽字朝信嘉興平湖人也其先世徙自松江之¶華
亭所居南有九峰東有盛溪因自號峰溪道人𢎞¶治辛
酉舉浙江鄉試登正德戊辰進士除興化知縣¶四年陞
<pb:KR4e0190_WYG_010-1b>
揚州府同知幾年陞南京宗人府經歴尋丁¶外艱服除
陞山東按察司僉事提督京畿屯餉調雲¶南僉事坐撫
按搆怨奏逮二司是時公已陞山西參¶議矣仍落山西
僉事乙未朝覲之歳以老罷歸最<md:KR4e0190_SBCK_014-1b>¶前後仕途二十八年
歸十年而卒年七十有一嘉靖¶甲辰六月二日也公為
人寛厚持重内剛外和其所¶居官不擇劇易不計利害
智巧所避毅然任之其有¶蹉跌亦不為悔嘗言興利易
而除害難然除害所以¶興利也其在興化興化豪徐恩
<pb:KR4e0190_WYG_010-2a>
與其宗人交賂權貴¶猾賊邑中恩以白衣入粟補興化
所千户綰所印而¶所中諸世千户反悒悒出思下不敢
喘令丞左右亦¶多為恩耳目者率常把令丞隂事令丞
欲圖恩懼不¶能制得反噬公始至恩繡胸背持刺上謁
公拒却之¶然亦未遽誦言罪恩也而邑人亦無敢告言
恩者乃<md:KR4e0190_SBCK_014-2a>¶稍稍以輕罪笞其一二宗人以風指百姓百姓
乃敢¶告恩最後得其謀殺道姑攫財事遂宻擒恩獄中
考¶按盡得恩與其宗人諸不法狀因繫殺恩而宗人坐
<pb:KR4e0190_WYG_010-2b>
死者數人邑中為清公始至邑歳饑捐公廪代民輸¶自
是孜孜民隱平徭清賦養老長孤居數年邑以治¶稱去
之日邑人攀擁不得行而徐豪家獨銜公不已¶伺公去
即持金數千走京師賂閹官瑞蘄反其獄且¶中公奏下
廵鹽張御史正德時諸閹專而瑞尤有名¶所謂瑞張也
御史顧望窮索公過失數月不得則令¶公與豪家同囚
繫困辱之乃為書抵御史其語深切<md:KR4e0190_SBCK_014-2b>¶抉摘御史隱曲御
火得書大慙恧竟引疾去後代者¶至踰年其事乃白已
<pb:KR4e0190_WYG_010-3a>
而為揚州府同知揚興化所屬¶郡也始御史之勘徐獄
也以屬淮安守某盱眙令某¶咸受賂詭法巧詆公罪不
克至是兩人為他御史所¶論公又徃勘之罪不至罷卒
從減論後兩人愧謝公¶公絶口不道前事人益以為長
者同知職清軍而軍¶解失文據者例充軍時解人當坐
者若干人公請於¶上官以為軍一人則解者二人解者
軍則别解者又¶四人矣牽連無已時請限以一月首免
别給文以行¶便上官下其法所部郡邑為例頃之淮揚
<pb:KR4e0190_WYG_010-3b>
饑公往賑<md:KR4e0190_SBCK_014-3a>¶泰州所活凡三萬餘人是時宸濠反江西攻
安慶公¶奉檄守儀真扼江之衝捕儀賔之為諜者與其
黨十¶餘人勑旌其功嘗以僉事奉命丈皇莊草塲地¶土
清其地之為奄戚所漁奪者悉歸之民薊州銀冶¶盗嘯
聚千餘乘利據險為患公攝兵備選能吏馳上¶山寨榜
示禍福各自縛詣公公罪其首餘牒遣復業¶及徙雲南
分廵洱海道麗江土官川蜀争金沙江讐¶殺公㑹勘其
事土官以土金賂同勘者乆伺卒莫敢¶賂公由此解讐
<pb:KR4e0190_WYG_010-4a>
奉約束如故大同經兩亂後卒伍驕¶悍少不當意輒負
怙跳躑以為常公以山西僉事廵<md:KR4e0190_SBCK_014-3b>¶大同盡心撫馭人頼
安堵頃之濟農入㓂斬首多以¶贊畫功賜金自為令即
力薫大豪及在薊州洱海¶大同倥偬邊塞炎荒反側兵
戈之間而勘地土時則¶尤以一文吏與貂璫肺腑争氣
力上下公處之未嘗¶不辦竟以不能俯仰故不至大官
在山西嘗衣豸衣¶見廵按廵按怒以為慢已因考察中
之遂以罷自知¶縣徙同知自同知徙經歴也亦坐不能
<pb:KR4e0190_WYG_010-4b>
曲事郷大夫¶之有力者故卒為所擠尤不喜通權貴人
為山東僉¶事時以屯田居京師乆之永嘉張公為相故
交也同¶年桂公為冡宰未嘗一私伺其門以是往往齟
齬于<md:KR4e0190_SBCK_014-4a>¶世至其清修之節則人亦不得而疵也總兵某嘗
間¶餽寳帶鈎不啟封而還之雲南夷俗廵守行部輒有¶
饋獻納則喜拒則疑且恚公拒之卒無敢疑且恚者¶大
理經歴以郷人故潛置蒼石文書簏中假公移投¶入公
亦潛還之不發其事平生自俸貲外無所取其¶俸貲亦
<pb:KR4e0190_WYG_010-5a>
多以散諸宗姻族卒之日篋笥敝衣而已性¶尤喜詩自
罷歸居間則詩益多有雲山履歴稿藏于¶家公之先諱
某者居華亭國初被薦署縣學教諭事¶至公之祖諱忠
自華亭徙平湖者也父諱軒封宗人¶府經歴母張氏贈
宜人子女各一人子植舉進士為<md:KR4e0190_SBCK_014-4b>¶刑部主事植始聞公
病脾䟽請歸養歸踰年而公卒¶將葬植來請銘余以未
及識公固辭植曰余先君則¶知子矣先君毎誦子之文
而得子之為人恨老不及¶見子此行葢先君意也因涕
<pb:KR4e0190_WYG_010-5b>
泣固請嗟乎余何足以¶辱公之知而亦烏能有述於公
也哉於是按公之壻¶禮部員外郎錢萱所為狀與公所
上張御史書論徐¶豪事而次序之不敢増損焉懼失實
也銘曰噬嗑腊¶肉或遇之毒終利用獄盤桓居貞有膏
其屯卒困於¶臀嗚呼古稱巧宦四至九卿公豈其拙我
則是銘¶
　　　張運使墓碑銘<md:KR4e0190_SBCK_014-5a>¶張公諱愷字元之號企齋後更以其所居為號曰東¶洛
<pb:KR4e0190_WYG_010-6a>
先世居江隂至公父始徙無錫故今為無錫人公¶以成
化甲辰中進士遭父喪服除授兵部職方司主¶事守山
海關任滿改刑部主事落職為順德府管馬¶通判歴東
平州知州黎平府知府又落職家居用言¶官薦起知太
原府未任轉福建都轉運鹽使司運使¶致仕歸凡若干
年而卒年八十有六為人狷介自植¶於不潔一無所屑
其居官所至公亷執法不肯小有¶所詘其志其在山海
關關故籍錢於旅人以給官用¶公即移檄永平府使量
<pb:KR4e0190_WYG_010-6b>
出官帑代其費至今便之歴<md:KR4e0190_SBCK_014-5b>¶順德東平黎平三州郡皆
有惠利在民務先禮教而¶後誅罸其自東平徙黎平也
東平人至涕泣遮道不¶忍其去公平生既不受人一介
人亦不敢輕以一介¶溷公自為進士服除赴選邑令贐
之二十金公謝却¶之其後為運使罷歸諸賈人力請致
羡餘九百金於¶公公拒弗内也獨在東平時受一帶於
郡人太守張¶鄜鄜重義人也年九十餘矣未嘗謁於有
司公去東¶平獨率子弟出餞且請贈公兩帶公辭不獲
<pb:KR4e0190_WYG_010-7a>
而受其¶一惟公能致鄜之出惟鄜能致公之受葢兩相
為重¶云其在黎平黎平所治苖獠獸伏谿峝間頑獷不
可<md:KR4e0190_SBCK_014-6a>¶覊紲而府治寓湖廣五開衛城諸苖入辦税錢率為¶
官軍攫取不敢入以是多逋課又舊設撫苗官苞苴¶黷
貨大為諸苖害公力請罷之且移文湖廣諸司嚴¶戢官
軍由是諸苖始出入城郭無所苦而税錢得完¶諸苖有
仇殺積十餘年不解者公與刻日為盟遂解¶去自是賢
聲著蠻中在運司公清如州郡時鈐束貴¶勢人不得占
<pb:KR4e0190_WYG_010-7b>
鹽公雖以㢘幹强直為上下所快亦以¶此取嫉於人故
屢奮而屢蹶其自刑曹而出順德也¶坐中官羅織諸曹
或謂公居曹未乆可自白公曰諸¶曹皆無辜我何用獨
免為在黎平上官以不時謁為<md:KR4e0190_SBCK_014-6b>¶咎然竟不徃因齟齬力
請謝病值閹瑾怒罸米奪官¶則又蹶在運司為忌者所
論則又蹶硜硜不肯少貶¶而世遂亦不能容公然其忠
信著乎其官靖節孚乎¶其郷則雖嫉公者固亦不得掩
也公壯歳嚴毅晩更¶益以寛和絶聲色綺麗愽奕之好
<pb:KR4e0190_WYG_010-8a>
罷歸三十餘年未¶嘗一詣公府里人髙其義有曲直多
就公决公死時¶篋中無一金之積嘗有盗夜突入其室
發篋空無所¶得怏怏去公為詩識之曰平生不受一文
賄垂老猶¶疑千鏹藏所著有詩文若干巻及偹遺録補
贊四臣¶事評螾竅餘音諸書共若干巻藏於家張氏先
世皆<md:KR4e0190_SBCK_014-7a>¶不仕而公父禶以公故贈奉議大夫娶於鄧而生
公¶自公之存諸子諸孫已至二十餘人皆為儒稱其家¶
風其詳在狀誌中公卒於嘉靖戊戌五月八日次子¶塘
<pb:KR4e0190_WYG_010-8b>
等將葬公於萬安郷之新阡啟公配過華二宜人¶之兆
合焉而以墓道之碑請於余余昔讀貢禹有言¶居官而
致富者為雄桀處家而得利者為豪雋夫漢¶之俗尚近
古然已如此又何責於後世之靡靡者乎¶以余耳目所
見聞有不勝可慨者也然則銘公其可¶辭銘曰世下而
趨純白日渝皦皦張公潔志勵行始¶官刑曹值閹見傾
與僚同禍而不自明骯髒獨信遂<md:KR4e0190_SBCK_014-7b>¶與世屯既奮而飛復
曵其輪好公嫉公世有千態惟¶公抗節終始一槩公歸
<pb:KR4e0190_WYG_010-9a>
於家四壁故廬閉門終日左¶圖右書繁華滿前公一不
好枵然空篋為盗之笑三¶十餘年不出户庭郷人慕公
曰此典刑郷人慕公曲¶直就辨縉紳慕公罕見其面如
公篤行今也則亡刻¶辭於墓以愧墨夫¶
　　　吏部郎中薛西原墓誌銘¶
西原先生姓薛氏名蕙字君采先生憫學者漓于多¶岐
作約言學者執言詮以求見聖人之心而不能自¶見其
心也作五經雜説方士穿鑿乎性命之外而不<md:KR4e0190_SBCK_014-8a>¶知養性
<pb:KR4e0190_WYG_010-9b>
之為養生也世儒泥象于有無之内而不知¶無為之為
有為也作老子解先生之學無所不窺不¶名一家中歳
始好養生家言自是絶去文字收歛耳¶目澄慮黙照如
是者若干年而卒未之有得也乆之¶乃悟曰此生死障
耳不足學然因是讀老子及瞿曇¶氏書得其虚静慧寂
之説不逆于心已而證之六經¶及濂洛諸説至於中庸
喜怒哀樂未發之謂中曰是¶矣是矣故其學一以復性
為鵠以慎獨為括以喜怒¶哀樂未發為奥以能知未發
<pb:KR4e0190_WYG_010-10a>
而至之為竅自是收歛¶耳目澄慮黙照如是者又若干
年而後信乎其心其<md:KR4e0190_SBCK_014-8b>¶自信之確也而後著之于書嗚呼
心學之亡乆矣有¶一人焉倡為本心之説衆且譁然老
佛而詆之矣學¶者避老佛之形而畏其景雖精㣲之論
出于古聖賢¶者且惑而不敢信矣先生直援世儒之所
最詆者以¶自信而不惑其特立者歟先生少嘗刻鏤于
詩世絶¶喜其工今所傳西原集者其少作也既有志于
道則¶棄不復為雖為之亦絶不較工與否然西原集世
<pb:KR4e0190_WYG_010-10b>
争¶慕效之而約言老子解好者希矣先生以正德甲戌¶
舉進士授刑部主事病免起為刑部主事以才調吏¶部
主事嘉靖中先生在吏部歴考功司郎中而罷歸<md:KR4e0190_SBCK_014-9a>¶十八
年辛丑正月九日以病卒于家年五十有三其¶罷也坐
論大禮先生自為刑部時值¶武廟南狩抗䟽諌禍叵測
先生晏然後大禮之議起¶廼撰為人後解為人後辨奏
入下獄已而復其官然¶已為權貴人所不釋矣已而竟
主給事中某搆先生¶罪先生上書訟坐是罷後所搆事
<pb:KR4e0190_WYG_010-11a>
解吏部數移文促¶先生赴官時權貴人且張甚曰是可
褰裳而蹈淵也¶哉竟屢薦不復起先生貌臞氣清行已
素峻潔其才¶雖髙然坦易洞朗破去厓岸豪傑皆慕與
之交其庸¶衆亦無所嫉者獨以一二權貴人故至一斥
遂不用<md:KR4e0190_SBCK_014-9b>¶先生方且藝圃灌花澹如也居郷絶不肯為人
干請¶至戚里有疾親為之檢方製藥嘗脱綿襖施凍者
或¶曰焉得人人而濟之曰吾不愧此心耳始號西原居¶
士後扁其齋曰大寜齋更號大寕齋居士而世猶稱¶西
<pb:KR4e0190_WYG_010-11b>
原先生云薛氏故𨽻偃師國初以戍武平遂為¶亳人祖
琇父封吏部主事曰鎰自封主事君而上皆¶不顯然世
推長者妣楊安人生三子先生其仲也與¶其季萱皆無
子而伯兄蘭有一子曰存先生與蘭友¶愛甚其沒也蘭
為之經紀其喪將葬先生于亳城南¶先塋之次而緘其
遺書請銘於余無何蘭使人來速<md:KR4e0190_SBCK_014-10a>¶銘且告葬期曰卒之
歳某月某日近矣曩先生嘗寓¶書于余叩以致虚極守
静篤與未發之中其㫖同異¶余未及復請於先生也竊
<pb:KR4e0190_WYG_010-12a>
妄意之寂而未嘗無感而¶未嘗有吾儒之所指為中也
乎内有鍵而不出外有¶扞而不入老氏之所指為虚静
也乎以是復于先生¶先生其許我哉雖然先生之註老
子則可謂得其髓¶者矣乃竊取先生之意而為之銘曰
在昔老耼握𤣥¶化樞人皆競巧已獨若愚吾師嘆焉其
猶龍乎棼棼¶末學枝葉日繁豈不莞然而撥其根維耼
之生實是¶譙亳寂寥至今西原有作閉户獨窺㣲言五
千參諸<md:KR4e0190_SBCK_014-10b>¶孔庭獲我同然孔曰未發耼曰静虚立教有二
<pb:KR4e0190_WYG_010-12b>
其究¶豈殊譬如入海所貴得珠其所從入孰一其途自
是¶反躬精思力踐黙然一悟與天游衍亳之南墟有鬱¶
其墳嗚呼西原其尚何存¶
　　　吏部郎中林東城墓誌銘¶
嗚呼吾友東城林君古所謂敦行君子也紛華盛麗¶耳
目之好一不膩乎其外獧巧慧辨機智之習一不¶鉤乎
其心潔以律乎其身一束修之問畏之若苞苴¶然謙以
裕乎其人一輿臺之賤接之若賔友然行必¶愜乎人之
<pb:KR4e0190_WYG_010-13a>
所安故不為嵬崖嶄嶻之行言必衡乎力<md:KR4e0190_SBCK_014-11a>¶之所抵故不
為要眇浮濶之言嘉靖辛丑十一月二¶十日以吏部文
選司郎中卒于京師年四十有四出¶其槖得銀四兩不
能棺其寮友為之棺以歸歸不能¶葬郡守朱君州守黎
君賻之錢以葬而黎君又使君¶之友陸位等狀君之行
來請銘朱君黎君君在文選¶時所選亷平吏治其鄉者
也君諱春字子仁始號方¶城以其先福建福清縣方城
里人後改東城祖諱某¶父諱宏母某氏自君幾世而上
<pb:KR4e0190_WYG_010-13b>
有諱閏者始自福清¶以從戎𨽻泰州守禦所故君為泰
州人林氏自徙泰¶州未有以儒顯者為儒自君始後君
貴始贈其父宏<md:KR4e0190_SBCK_014-11b>¶為吏部文選司主事而封母某氏為太
安人君始以¶窘故幾廢書者屢矣君讀書居常以竹筩
注膏繫衣¶帶間惟所適則出膏於筩燃火讀書君父為
漕卒君¶又獨與母妻織屨織屨讀書率以夜不睡嘗日
中不¶能炊貰米於隣不得君行歌自若家人頗非怪之
君¶自若君是時堅苦已如是已而受學於知州王君某
<pb:KR4e0190_WYG_010-14a>
與其郷先生王君汝止兩王君故王陽明先生弟子¶君
因此始聞致良知之説則心喜之至夜中睡醒無¶人處
輒嘖嘖自喜不休遂欲以躬踐之則日以朱墨¶筆㸃記
其意向臧否醇雜以自攷鏡乆之乃悟曰此<md:KR4e0190_SBCK_014-12a>¶治病於標
者也於是駸駸有意乎反本矣戊子舉郷¶試壬辰舉㑹
試第一登進士第選户部廣西司主事¶調禮部主客司
主事又自禮部調吏部文選司主事¶吏部故矜厓岸鎻
門謝賔客雖親故人不徃拜示自¶尊重而吏部以提熱
<pb:KR4e0190_WYG_010-14b>
柄故雖諸寮中率自羯羠相猜¶抵君色温氣柔不以行
能先人其在諸寮中惴惴下¶之唯謹其在同志中雖其
名位絶不相埒者惴惴下¶之唯謹門無留賔日旰出部
則徧走剌答諸賔客或¶羅致諸賔客講學意烝烝如也
諸賔客人人自以林¶君親已其尤厚者則相與挾衾被
櫛具徃宿觀寺中<md:KR4e0190_SBCK_014-12b>¶講學竟夕以為常後為郎中官重益
多事矣然猶如¶此以此諸寮中雖其志行與君絶不入
者亦謂君長¶者不復猜也而善類因君以聮者為多君
<pb:KR4e0190_WYG_010-15a>
自束髪至¶葢棺未嘗一日不講學然君本以長厚清苦
繩墨自¶立其於學也亦因其質之所近君為主事是時
縉紳¶之士以講學㑹京師者數十人其聰明解悟能發
揮¶師説者則多推山隂王君汝中其志行愊實則多推¶
君與吉水羅君達夫羅君於朋友中最沉宻矣然君¶猶
面疵羅君以其露才也君之自歛可知已王君汝¶中洒
落而君小心周慎畫尺寸不敢失兩人操行不<md:KR4e0190_SBCK_014-13a>¶同然君
獨心敬王君為主事乆之轉驗封員外郎已¶而調文選
<pb:KR4e0190_WYG_010-15b>
司員外郎居一年母安人病癱卧君謝病¶歸養君居鄉
則益惴惴謹甚如故儒生時家無一錢¶亦不以取於人
家有一錢亦必以施於人侍母安人¶病病少間則出寓
故所讀書處萬壽宫者與其故時¶友人及鄉之後生講
學以其間走安豐就其故師王¶君叩所疑義毎徃必喜
幸以為聞所未聞君於師推¶王君汝止於友推王君汝
中君居官有未識王汝止¶者君與之言必曰吾師心齋
説如是君居鄉有未識¶王汝中者君與之言必曰吾友
<pb:KR4e0190_WYG_010-16a>
龍溪説如是居乆之<md:KR4e0190_SBCK_014-13b>¶赴官補稽勲郎中調文選郎君自
為吏部主事泰州¶守某黷而虐君請於尚書黜之泰君
鄉也尚書趦趄¶曰某未有劾者柰何君曰不實則罷主
事遂以其人¶調邉地頃之南御史劾章至則其人也竟
黜之後君¶赴官泊淮淮守某以次謁諸過客舟始及君
供張又¶薄若不知君為吏部者後淮守入覲考下當逺
調君¶為稽勲郎具白尚書以過淮事薦其㢘静懇乞留
之¶更得調永平内郡二者其一逺嫌者不敢為其一怙
<pb:KR4e0190_WYG_010-16b>
勢者不能為而君為吏部若此然君長者常䕶人短¶其
請黜泰州守事則尤為君所難君既長選事益思<md:KR4e0190_SBCK_014-14a>¶薦進
賢人慎擇監司守令洗刷奉其職然事有曵掣¶或不能
盡如所欲為則君自謂曰選曹之職欲上通¶於君與相
冡宰之心下通於選人與天下人之心相¶冡宰之心未
必選人與天下人之心選人與天下人¶之心未必相冡
宰之心選曹居其間欲兩合焉難矣¶雖然求無負乎吾
心足矣君始調文選㑹御史論君¶受牌坊銀事雖衆以
<pb:KR4e0190_WYG_010-17a>
為妄然君獨自念束髪兢兢砥¶行遭㸃染居常引咎不
愜欲解官又業已為之既任¶事又曵掣縮縮不自得曹
又多事君日夜其間固甚¶瘁居無何病一夕卒卒之日
猶在曹不自知病病且<md:KR4e0190_SBCK_014-14b>¶革乃舁歸舎先是君嘗㑹朋友
講曽子啟手足意懇¶惻聞者皆怵愓未數日君遂卒君
問學幾二十年其¶膠解凍釋未知其何如也然自同志
中語質行者必¶歸君君娶李氏封安人子四人曉暉曜
昕曉檏而材¶能似君者也為庠生妻某氏暉聘某氏女
<pb:KR4e0190_WYG_010-17b>
一嫁王用¶賔葬以卒之明年某月某日墓在某所君不
喜為華¶詞其舉第一應試文字及後所為詩古文務理
道質¶而不艷如其人始君㓜不知書父故苦貧也不能
資¶君以書以餘子給事千户王某所某竒君令與其子¶
王烈同學書君自是始學書後父數見君讀書且喜<md:KR4e0190_SBCK_014-15a>¶且
嗤之曰兒讀書固善然書可飽乎因取其書欲燒¶之君
婉詞跪謝乃解後君貴常恩王氏厚報之自王¶烈以下
禮節稱謂歳時起居一不改於故餘子時銘¶曰君嘗有
<pb:KR4e0190_WYG_010-18a>
言天然之門盎然出之不作好醜不為我¶偶不為人觭
大心之窟如彼日月光照四垂樓臺殿¶闕糞壤䑕穴亦
所不遺藏疾於藪有茹其垢蓄德之¶資有如寳然玉金
在前其耀不施君子若愚䁔䁔姝¶姝不其淺而我韻君
語勒石於墓式昭世規¶
　　　唐郎中嘿菴墓誌銘¶
嘉靖乙已三月二十九日刑部郎中嘿菴唐君卒於<md:KR4e0190_SBCK_014-15b>¶南
京之官舎貧不能具棺殮尚書及諸寮賻之錢若¶干乃
<pb:KR4e0190_WYG_010-18b>
棺以還其家而知縣茅君又賻之錢為葬具茅¶君又將
因邑諸生之請為之請於上司而祀君於鄉¶賢祠而以
書來請銘君嘗為永豐知縣武定州知州¶吏民為之生
祠以祀君謹按君在鎮江為鄉先生在¶永豐武定為循
吏於銘法宜於是採君之姻友舉人¶陳君佐所為狀為
之敘而銘之君諱侃字廷直號嘿¶菴家於丹徒之開沙
祖諱用父贈南京刑部郎中諱¶漢母贈宜人嚴氏年十
六入郡學為諸生正德癸酉¶舉於鄉乆之以選為永豐
<pb:KR4e0190_WYG_010-19a>
知縣遷武定州知州已而<md:KR4e0190_SBCK_014-16a>¶擢南京刑部員外郎轉郎中
君自束髪至葢棺未嘗¶一日不兢兢砥礪名檢然於亷
耻大閑則若生而成¶之年二十獨居所讀書處夜有奔
者君峻拒之明旦¶遂移其處終不以其故語人為舉人
入國學時出游¶得巨商所遺金不啟囊而還之君自少
時其於貨利¶聲色中能嶄然不為所汙染若此平生尤
以忠孝氣¶節自許為諸生時父以被囚繫上書請代弗
得乃藉¶草地寢夏不帷冬不被如是者竟一年父免獄
<pb:KR4e0190_WYG_010-19b>
乃止¶居常清苦自刻及為州縣未嘗一日擕妻子數千
里¶外獨與一二垢衣村僕相朝夕而飯蔬羮豆榻茅以<md:KR4e0190_SBCK_014-16b>¶居有寒士所絶不堪者君曰我素然其治永豐武定¶永
豐為江西刁訟邑而武定為山東悍州君既素豈¶弟長
者務掩人瑕疵其為吏尤欲以古教化先之不¶忍以㪣
朴苛細為能故所設科條其始若甚迂濶乆¶之真誠溢
出吏民至不忍欺紿遂以辦治稱江西俗¶尚鬼而永豐
有嶽神祠居人奔走雜男女香火無空¶日永豐又素善
<pb:KR4e0190_WYG_010-20a>
為優閭里浸滛傳習謂永豐腔使民¶淫於欲而匱於財
君曰此大蠧也立痛革之君為縣¶其有理之言雖賤吏
必改容謝之立為之行其無理¶雖權勢人百方為請毫
釐無所假借寛貸以是君居<md:KR4e0190_SBCK_014-17a>¶縣數年告訐請託之俗為
之一變其在武定則尤以¶鎮静拊綏疲人嘉靖戊戌¶章
聖梓宫徃承天道山東上官檄君德州供張至則¶諸内
奄牌校横索百端挾威凌侮聲勢詾甚奴叱諸¶尊官鞭
撻州縣假言供張不辦捕死矣欲以恐嚇錢¶物諸同事
<pb:KR4e0190_WYG_010-20b>
者皆懼逃去君獨横身當之先是君命從¶者舁一空棺
宻置旁舎中及諸人索錢急君佯謂曰¶吾與若詣錢所
受錢乃引之旁舎中指棺示之曰吾¶已辦死矣錢終不
可得也諸人乃稍稍引去事遂以¶辦始君受命上官裒
民間財甚鉅欲盡以給君猶恐<md:KR4e0190_SBCK_014-17b>¶不塞君曰以半往足矣
至是所需又不及其半而以¶其餘還之公帑諸逃者皆
被劾逮去而君乃受旌君¶本長者居常怡愉簡黙温温
不見臧否其為吏尤悃¶愊至其臨利害乃出鋒鍔片言
<pb:KR4e0190_WYG_010-21a>
折伏豪索敏鋭集事¶絶出於精悍吏所不及如此君所
居官率空槖以歸¶及朝覲考滿入京師又率空槖以行
以是著節聲¶亦以是淹滯於世為州縣皆五六年而後
遷然而上¶官亦往往有知君者至為考曰㢘介若趙清
獻人以¶為不誣在郡縣乆人情吏事益練居刑曹尤以
執法¶得情著聞君卒時年五十有九子果府學生先君
一<md:KR4e0190_SBCK_014-18a>¶月卒女二壻李某王謚孫男三思忠思信㓜者未名¶
始君同邑有易洞丁君者好古道明於易以傳其子¶補
<pb:KR4e0190_WYG_010-21b>
齋君璣尤刻意清苦風節竦一時君為補齋入室¶弟子
其風節亦似其師君又善教誘鄉里後進從君¶游者君
誨之不專以文藝毎曰須使此心無愧神明¶可也其弟
子浸浸有知嚮方者若朱錫王春王合節¶輩其著也合
節以女婚君之孤孫君之卒也為之經¶紀其家而速余
銘以終君之葬者亦合節也銘曰凡¶人為吏㢘者或刻
惟君長厚温温悃愊凡人於鄉貞¶毎絶俗惟君渾然不
露畛域州邑有言此吾卓侯鄉<md:KR4e0190_SBCK_014-18b>¶閭有言近古太丘經紀
<pb:KR4e0190_WYG_010-22a>
其家弟子事師賻葬崇祀是¶在有司考終譔美太史則
宜¶
　　　李郎中墓誌銘¶
公姓李氏諱儒字宗文其先自嘉興徙居華亭之陸¶磊
塘又徙泗涇於是世為華亭人大父諱常父諱柬¶以公
故贈南京禮部主事李氏自贈主事公而上世¶以讀書
好禮望于鄉然皆隐而弗耀至公始顯公亦¶乆而後發
自為邑庠生凡若干年而入太學又若干¶年為正德庚
<pb:KR4e0190_WYG_010-22b>
午始舉于鄉明年辛未中㑹試又病不¶能廷對至甲戌
始第進士公年四十餘矣人以為<md:KR4e0190_SBCK_014-19a>¶公蓄乆而發之遲且
蘄于速售而公見時事不可其¶意遂謝病以去自是家
居者又十年葢未嘗一日歴¶乎其官而亦已澹然無復
有冀于世也因自號宜散¶以見其志㑹嘉靖初今¶天子
詔起恬退之士若干人而公名在數中于是始¶就選為
建寜推官屬郡缺守公攝守事凡一切利害¶當罷行者
無不悉力為之未嘗以攝守故自苟而郡¶中望公亦如
<pb:KR4e0190_WYG_010-23a>
真守是以公雖佐郡而居守之日為多¶雖職專平刑而
澤之及人不獨鞫訊讞論間而已為¶推官若干年擢南
京禮部祠祭司主事南部為散吏<md:KR4e0190_SBCK_014-19b>¶而祠祭為清曹經歳
不知案牘公之靖約尤宜于其¶官又三年陞南京刑部
郎中公年五十有七人謂公¶尚可以待而公已决于去
矣于是請老而歸者又八¶年而終是為嘉靖丁酉四月
二十七日也嗚呼士之¶勇于進怯于退而忘其自潔也
乆矣公之行在古人¶不為竒然求之今世得數人焉如
<pb:KR4e0190_WYG_010-23b>
公者何其少也然¶就公而論則有兩説去于郎中之時
者猶為易而去¶于進士之時者則為難葢宦成而不能
去者有矣未¶有始進而必去者也去于正德之時者猶
為易而去¶于嘉靖之時者則為難葢遇濁世而不能去
者有矣<md:KR4e0190_SBCK_014-20a>¶未有治朝而必去者也豈莊生所謂以簮笏為
柴栅¶者公固其人歟然公得以極幽居之樂而自肆于
園¶池竹石之間優游而至于老此其所得較之老死汩¶
沒于奔走者何如也則公之髙於人逺矣公儉朴而¶寡
<pb:KR4e0190_WYG_010-24a>
欲糲飰敝衣終身常然雖在官中亦然自建寜歸¶不載
行李惟破篋貯書數巻而已公資于身者薄故¶繫于物
者輕繫于物者輕故能處紛華而不留甘寂¶寞而不厭
如是而世能攖之者少矣而况于一官之¶去就歟嘉靖
庚寅予以年家子弟識公于潞河竊窺¶公貌古而氣清
蕭然如在江海之上則未嘗不慕其<md:KR4e0190_SBCK_014-20b>¶為人退而詢其履
歴尤可慕也後幾年而公卒諸子¶子忠等將葬公而以
長史吳君所為狀請銘于予于¶是知公為尤詳公孝弟
<pb:KR4e0190_WYG_010-24b>
修于其家㢘譲信乎其鄉多¶出于人之所難然公既以
恬退有聞他可不具書也¶公母劉與繼母張皆贈安人
配王封安人禮部員外¶郎諱臯之女子四人子忠子誠
子欽子良子欽早卒¶餘三子皆太學生女二人壻太學
生唐自明鄉進士¶姚篚孫男四人開閶闔闢開為邑庠
生孫女四人初¶公之生母劉以産死故公平生痛母最
深後諸子毎¶欲為公擇葬地公輒泫然止之曰吾死必
邇吾母于<md:KR4e0190_SBCK_014-21a>¶是子忠等葬公于某地先塋之次從公志也
<pb:KR4e0190_WYG_010-25a>
葬以卒¶之某年月日嗚呼是其可銘也已銘曰道世交
喪潔¶者寡得車彌多䑛彌下如蠅集垢檏不捨泊然不
繫¶惟公者衆注以金獨以瓦百年考德在此也¶
　　　户部郎中林君墓誌銘¶
林氏之先自莆田徙居晉江之永福里君髙祖梅徴¶孝
㢘不就父嶤縣學生方貢於太學㑹君貴推恩封¶承德
郎户部主事母李氏贈安人君諱性之字帥吾¶六川其
號自少受書於主事君君學既有所受而精¶之以思多
<pb:KR4e0190_WYG_010-25b>
所自得其所説易中庸時義自為庠生時<md:KR4e0190_SBCK_014-21b>¶諸經生則已
遵信之如前輩人已而乆不第諸經生¶則益遵信其説
如已第者所居教授常數十人僉事¶蕭君請以為子師
賔禮之僉事有所屬吏以贓敗因¶私於君曰君脱我我
厚謝君君曰某書生耳知為師¶授弟子經他非所敢聞
也其人愧謝去嘉靖元年舉¶於鄉八年舉進士授浙江
麗水縣知縣三年擢南京¶户部山西司主事監龍江天
䇿諸衛倉丁主事君憂¶服除改户部浙江司主事為尚
<pb:KR4e0190_WYG_010-26a>
書梁公材所知委監¶龍慶古北口倉三年遷貴州司員
外郎監天津倉以¶病乞改南京遂遷南京户部廣西司
郎中過家病卒<md:KR4e0190_SBCK_014-22a>¶年五十二君為人悃愊質訥葸葸細謹
世俗一切鉤¶距機警鑿空籠罩之巧非特有所耻而不
為亦若其¶性有所必不可移而為之然者以是居鄉亦
以是為¶吏以是待其良吏民亦以是待其頑吏民所至
未嘗¶一有所變其始令麗水也或以麗水巖邑非撃搏
不¶可集事君唯唯然竟不變乆之邑亦以治而豪黠吏
<pb:KR4e0190_WYG_010-26b>
空手坐曹中至不能具饘糜山谷素捍文網之民有¶十
餘年名捕不能得而涕泣頓首歸誠於君之一言¶者邑
故有窑課後窑户以課重徙盡則均其課於並¶窑居人
之不為窑者至君疏除其額凡若干㑹造籍<md:KR4e0190_SBCK_014-22b>¶時里中以
竄絶自言者三十餘户吏以為無故減三¶十餘户且得
罪君竟減之守令本以盈課額多户口¶為功最而君之
為令葢如此律令倉法最重坐者徃¶徃累死而老倉曹
方收粟時貪升斗之賄不擇美惡¶乾濕歳乆浥爛輒繫
<pb:KR4e0190_WYG_010-27a>
死不能賠死則連繫其妻子坐¶監龍江倉時欵欵戒語
其屬曰柰何以升斗故坐重¶法乎頃之適有浥爛坐罪
者君輒愀然曰柰何以升¶斗故坐人重法乎遂命發數
倉粟與其浥爛者均給¶於軍曰此一軍所虧粟粒耳于
是諸屬感泣至不忍¶犯法其在龍慶以為商賈邉儲所
本商賈病則粟不<md:KR4e0190_SBCK_014-23a>¶來粟不來則邉人坐困故一切條去
其所不便髙其¶價以招之自是粟溢於廪而君得以時
其出納以濟¶邉人之急至在天津時值倉粟空又寒凍餉
<pb:KR4e0190_WYG_010-27b>
道阻軍¶無所食君即奏請發旁近徳州倉粟給天津軍
三月¶食或謂于法不得相借君不為止已而¶朝廷竟從
君議當是時㣲君一軍幾詾詾君本細謹¶畏事為户部
慎出納守尺寸法不敢失至其越法有¶所移用如天津
時事而曲法有所寛貸如龍江倉時¶事有足多者仕宦
十五六年歴縣令戸曹最乆家無¶多貲割田四十畝以
給族人之不能婚與葬者居鄉<md:KR4e0190_SBCK_014-23b>¶縮縮循謹甚既卒邑諸
生具君行誼請祀君鄉賢祠¶有司覈實如諸生言君娶
<pb:KR4e0190_WYG_010-28a>
云云于是君之鄉人洪君¶朝選狀君之行而一新且因
洪君以請銘於余余嘗¶識君於同年中以為他人忠詐
險易非乆與之處不¶能知至君可望而知也為之銘曰
百姓之譽可以¶非道干鄉曲之聞可以詭行得葢其暫
也或然而乆¶則未嘗不忒惟君既去而邑人以思既沒
而鄉人是¶式吾據是以為銘庶幾不蔽乎君之德¶
　　　施推官墓誌銘¶
公無錫人也姓施氏諱誾字克和自號静觀居士以<md:KR4e0190_SBCK_014-24a>¶貢
<pb:KR4e0190_WYG_010-28b>
為平樂府推官致仕歸凡十六年今年嘉靖丁酉¶七月
一日卒年七十有七越三月辛亥望日葬于惠¶山從先
人之兆也公自少讀書能為文章及年五十¶餘始得官
而平樂在南荒水陸之途且七八千里公¶素踈散不喜
為吏雖强往非其樂也滿三載卒棄去¶公磊犖魁岸負
氣少所屈下又善談對客呫呫不休¶意所蓄藏如噎物
必吐之乃已故不能媕婀以乆于¶官亦不能沉浮以媚
于鄉里或有過雖親故必剖露¶無所隱或不可其意雖
<pb:KR4e0190_WYG_010-29a>
貴勢必衆中噍罵之恐其不¶聞以是人多畏其口為推
官時值猺酋放横上官以<md:KR4e0190_SBCK_014-24b>¶公口辨遣入谿峝中諭酋酋
為之愧屈剽掠一息性¶喜為詩尤好陸放翁之作所著
有北遊録粤南紀游¶静翁遺稿其中所載詩為多大抵
皆師放翁而似之¶者其在平樂意所感慨亦徃徃寓之
於詩郡産蓮酒¶諸貴官往往下郡恣所取無限度民苦
之公曰酒有¶盡而索者無盡雖涸江水為酒亦不能給
也因作詩¶以諷諸貴官慙之自是少索蓮酒者既罷歸
<pb:KR4e0190_WYG_010-29b>
家無厚¶儲則一以其力寓之于詩後年益老病痺家益
蕭然¶公絶不以屑意而吟詩如故既病痺不可起公曰
世¶所謂諱死者此騃孺子耳死即死何足藉乎及死猶<md:KR4e0190_SBCK_014-25a>¶自謔曰吾如負債者今限滿須償耳嗚呼此豈所謂¶達
人者耶公父諱㢘為醫學訓科施故醫也至訓科¶名益顯
訓科子惟公一人而有女二一女嫁于龔訓¶科君所命
公字而子之名漸者龔氏妹所生子也初¶公未有子因
子漸于是尚冀自有子也後公果自有¶子曰渙矣復夭
<pb:KR4e0190_WYG_010-30a>
死故漸未歸龔氏雖自渙在時公愛¶漸與渙等漸有子
陽得公亦撫而教之如其孫公卒¶漸行三年喪以子報
之觀公之所以待漸與漸之所¶以報公者鄉人皆以為
厚而余以此未知公之心也¶嗚呼甥舅之不相為後也
乆矣古者縁恩以制服據<md:KR4e0190_SBCK_014-25b>¶義以立宗故袒免無服之族
人且得相後而功服之¶甥舅且不得相後是古人所以
敬祖重宗也誰能易¶之以公之意固知漸之不能乆于
施氏而况施氏之¶有後無後固不在漸矣觀公嘗録水
<pb:KR4e0190_WYG_010-30b>
東日記所載周¶氏之事及朱子答汪尚書之書而自題
其後葢不以¶周氏之祭其外家為是而必以朱子為外
家立後之¶言為不可易也此固公之所以隂屬意于漸
者與公¶之力既不及自為而有待于漸漸之力于今又
未能¶為也將有待于其後與漸好古知禮必能愛公以
德¶而不負于公也公有女一人嫁莫因余與漸雅善雖<md:KR4e0190_SBCK_014-26a>¶不足以知公然漸之請不可辭乃序而銘曰古者立¶後
惟祧是守惟族無逺族異則否公選于族未得其¶人我
<pb:KR4e0190_WYG_010-31a>
施自出甥也則親曰字我甥以待有子天胡不¶然有子
而死公所未為甥能代之施鬼無餒終將頼¶之若古有
訓愛之在德預為此言以勒幽石¶
　　　知縣胡君墓誌銘¶
君既卒而余往弔其家君之弟露出所遺囑示余大¶要
教諸子弟孝友㢘謹退讓或各随其材性所病而¶分與
之藥井井一如家人居常語其字畫遒謹亦與¶君平時
手書無異葢前屬纊三日也及屬纊露請訣<md:KR4e0190_SBCK_014-26b>¶無他言第
<pb:KR4e0190_WYG_010-31b>
曰做人做人嗟乎死生亦大矣能精明若¶是是足以知
君矣君年四十餘游南都師事呂先生¶仲木鄒先生謙
之始聞古儒者之學時尚以牽於舉¶業故未能竟其意
也君自南都歸而余罷編修家居¶時時與其弟露候余
君峭立直剛而露恂恂朴實余¶心喜兩君之為人毎相
過輒竟日語其語大率世所¶謂迂僻者而兩君獨心喜
之然君之意毎若恨于向¶未有聞先生長者之言既有
聞于先生長者之言而¶已晩者余嘗謂之曰回頭即岸
<pb:KR4e0190_WYG_010-32a>
矣何晩之云嗟乎君¶今卒矣岸乎與否君其自知之矣
而余竊謂觀君所<md:KR4e0190_SBCK_014-27a>¶以處死其足以知君者也君且卒囑
其弟請余銘君¶之墓君諱雲字雨之號霽齋胡氏譜相
傳以為安定¶先生之後自海陵徙無錫大父諱轅父諱
岳號西崖¶君自㓜寡言笑不嬉弄不敏於他藝亦不習
於便獧¶稍長習舉子業為文豐約拘縱有法其居庠所
與游¶多豪士至戊子歳舉於鄉余亦以是歳舉己丑君
下¶第入南監始見呂鄒兩師而問學焉乙未復試京師
<pb:KR4e0190_WYG_010-32b>
㑹聞母喪而奔哀號勞頓渉數千里入門骨立毎哭¶輒
仆三月後始力疾營葬事三年未嘗展顔色自君¶痛西
崖之早世也掲一聮於書舎曰思親毎憶臨危<md:KR4e0190_SBCK_014-27b>¶日對巻
常懷赴考時弟露稍疾痛則君竟夕不寐露¶有三子接
而殤也露顰君為之蹙於額露展君為之¶解於頥君之
病也露左右寢處如子葢君所以感之¶戊戌又不第始
就選為松陽知縣松陽處州屬邑也¶處州古稱難治而
松陽僻在山巖中先是數饉於水¶又屬開鑛居人争駭
<pb:KR4e0190_WYG_010-33a>
散君周旋撫諭僅而安集其諸¶奄校以鑛事至者又競
欲庖勃威君以浚於民而土¶人之不逞者又隂唆之君
慷慨辨詰不少屈竟與抗¶禮君又素亷摭拾無所得其
人至相誡曰毋生事非¶他縣比也是以鑛事首尾二年
而民不甚騷君尤為<md:KR4e0190_SBCK_014-28a>¶分廵胡君有恒所知胡君介士也
嘗謂君曰官如水¶衙如氷我最甘於清苦猶不及也松
之俗嫁女破産¶雖富族亦多不舉女有踰四十不能妻
者雖其良族¶亦率以搶婚為常事君患之始下令曰毋
<pb:KR4e0190_WYG_010-33b>
溺女溺女¶者重坐之又以為母子天性也惟痛節其送
女之費¶則女可蕃女可蕃則搶婚可不禁而息又下令
曰送¶女毋過若干過若干重坐之由是女亦浸育然去
官¶竟以搶婚事也始諸生王宰聘徐女有豪者奪而婚¶
諸其子君怒將置之法遂誣君於上官反覆辨詰乆¶之
事白矣然竟以誤朝覲遂坐罷君性剛㣲類褊<md:KR4e0190_SBCK_014-28b>¶於人不
能瓦合其為令尤不肯脂韋骫法務在惠貧¶弱抑豪强
其抑豪强也取中法而已三年未嘗杖殺¶一人君既歸
<pb:KR4e0190_WYG_010-34a>
毎獨坐一小池亭或時與諸相知游息¶論學其間既老
矣不復泛觀他書惟好王陽明先生¶文集日玩誦之有
疾尚手摘其要語以為子孫訓其¶居閒非慶弔未嘗輒
入郡邑城或時入郡城一問訊¶余也始君為小池石焉
嵌以臨深字而問銘於余余¶未及銘而君卒矣于是銘
其墓君娶云云銘曰衆之¶生也如偶借機自多其能逮
其卒也如偶去機遂顛¶其靈君之生也趄趄踽踽不能
為巧逮其卒也垂絶<md:KR4e0190_SBCK_014-29a>¶之言一何了了不遭於生而妥於
<pb:KR4e0190_WYG_010-34b>
死葢昔人有言豈¶以其重若彼而其輕若此¶
　　　興國州同知徐公墓誌銘¶
復齋徐公既卒且葬而公之妻卞孺人實先公卒至¶是
合焉子顯佶等詣余請銘余姻也宜銘公公諱徽¶字朝
典家於武進新塘之板橋大父錡父封户部主¶事璟璟
娶于陳為兵部尚書節愍公洽女孫封太恭¶人是生公
公㓜讀書善記雋於文詞自為諸生及與¶余大父給事
公同時給事公故名士而公伯兄朝文¶與馳騁上下兩
<pb:KR4e0190_WYG_010-35a>
人交相善也公妻又唐之自出與給<md:KR4e0190_SBCK_014-29b>¶事公有連公既師
事伯兄而徃來於給事公所切劘¶砥淬其文益昌後伯
兄與給事公同時登第去而公¶獨逡廵庠序間無所遇
乆之始以貢為太學生則公¶年且四十餘矣又數年而
選興國州同知楚俗皆窳¶而興國負山阻習獷悍同知
職主賦頑黠逋租豻獄¶為積官司相沿一切以鞭箠鉗
釱從事猶不能集公¶獨深隱之為弛其禁或時自割俸
代之償興國人往¶往惠公然其頑尚逋租如故時態公
<pb:KR4e0190_WYG_010-35b>
終不痛繩督之¶其諸科條張設類多所縱舎公本魁岸
峭直居鄉曲¶間不肯與齷齪輩游又不能忍人之過或
面誚譲至<md:KR4e0190_SBCK_014-30a>¶其莅官行法乃更悃愊近人若此上官知公
者亦厚¶奬之然乆之竟坐課殿罷罷官而家又貧恬如
也性¶好奕既㞐閒則益以奕飲為樂或浪跡山水間閒
則¶課諸孫句讀斥俗累一不挂心十餘年至嘉靖辛丑¶
七月壬寅日乃卒年七十又七卞孺人父謨謨娶於¶唐
給事公從姊於余從祖姑也能嫓德于公少公一¶歳先
<pb:KR4e0190_WYG_010-36a>
公三年卒墓在歐墓山公所卜也葬以公卒之¶明年正
月二十八日銘曰仕不必達期適意處不必¶豐期無累
隤然自足人間世亦有好逑諧厥志考終¶最德石以識<md:KR4e0190_SBCK_014-30b>¶　　　訓導殷翁墓誌銘¶
翁姓殷氏諱佐字時衡號龍巖無錫人也殷氏之先¶有
諱序者舉進士遭遇¶文皇帝時自知州擢布政使布政
生璉璉生廣成廣¶成娶於馬而生翁殷氏以布政公故
閥閲推髙邑中¶其子弟相尚以志氣撑拄門户為事而
<pb:KR4e0190_WYG_010-36b>
翁居其間尤¶倜儻魁岸自喜然殷氏自布政公以儒術
進至翁大¶父與父與諸昆弟則多隱於布衣而翁乃復
自奮於¶儒翁昆弟四人而翁次在第三其長兄俊余嘗
銘其¶墓秋野翁者也秋野既少代父治家事而翁因得
專<md:KR4e0190_SBCK_014-31a>¶意於儒初布政公為四川布政時禦茂州叛夷有功¶
活降者數萬人夷人立祠以祀翁始向學即慨然發¶憤
曰吾先世功德不可無繼其業者而布政公故以¶詩舉
進士為無錫首其後詩學既廢而邑中諸經師¶往往以
<pb:KR4e0190_WYG_010-37a>
尚書教授于是翁乃别授尚書翁既發憤於¶先世之業
又無家累也以專其志故其誦習勤苦精¶究不間日夜
夜率五鼓起以硫黄爇火然燭至旦為¶常既徧以講於
邑中諸經師則又博求四方之精於¶經者為師其最著
者同邑張運使愷華亭錢修撰福¶運使敦行人也修撰
以文雄一時其尚書則用以魁<md:KR4e0190_SBCK_014-31b>¶禮部試者故翁耿介負
氣不少媕阿於俗得之張氏¶其為文冠冕跌宕馳驟不
詭繩墨得之錢氏為多翁¶在經師同門諸弟子中嶽嶽
<pb:KR4e0190_WYG_010-37b>
無所讓諸經師亦毎注¶意翁其為庠諸生在同庠諸生
中嶽嶽無所讓諸提¶學及諸提調官毎試亦輒前翁乆
之翁所與同經師¶及同庠諸名士往往登第去為達官
而翁獨逡廵庠¶校中凡六舉而不一遇其後以乆次貢
京師則翁年¶五十餘矣遂以貢選為贑之信豐訓導贑
在嶺上信¶豐尤僻壤仕宦絶少翁至則以素所聞諸經
師者切¶劘諸生信豐相傳地産蜈蚣而少蛇蛇或數十
年蛇<md:KR4e0190_SBCK_014-32a>¶一出縣發科第一人翁始至一巨蛇出頃之有張
<pb:KR4e0190_WYG_010-38a>
生¶純者果得舉人以為是殷師之教也居二年力請致¶
仕歸翁既歸而向時所與同經師同庠諸名士登第¶為
達官者亦多解官家居其伯兄秋野翁亦既老而¶致家
事於子矣翁家居則與秋野翁白首訢訢相對¶毎賔燕
子弟環列或劔負兩翁兩翁蛇委其間而出¶則與其故
人同時解官者相與結觴咏之㑹談説故¶事以時登眺
為樂乆之翁病失明而故人亦零落且¶盡乃獨坐卧一
室時時口誦所記憶少時所聞諸經¶師者以教子旦已
<pb:KR4e0190_WYG_010-38b>
而子旦篤於學行能文章有聲則<md:KR4e0190_SBCK_014-32b>¶翁喜謂可以卒先世
之業而繼吾志矣翁為人貌偉¶少魁岸倜儻自負至老
而其氣不衰年八十有二而¶病卒卒之日嘉靖乙巳九
月十六日也翁配云云所¶著有龍巖稿藏於家旦以翁
卒之明年十二月一日¶啟先嫡母之兆合葬于舜柯山
祖塋之次旦與余善¶故翁之葬也旦來請銘銘曰其為
諸生卅年不遇其¶師諸生二年以去究其初終不離庠
序學此斆此弦¶誦書數博士傳經多在門生亦在其子
<pb:KR4e0190_WYG_010-39a>
既文且美謂¶翁數竒其偶在此¶
　　　趙府奉祀正王君墓誌銘<md:KR4e0190_SBCK_014-33a>¶趙府奉祀正曰徙崖王君者武進人也諱學字子静¶始
以郡庠生入太學以太學生選今官未及行而卒¶年五
十有四曽祖諱珩祖諱尹父諱覲母潘孺人自¶君以上
世為武進鉅族人號之曰夾山王氏王故匡¶姓也其先
有仕於宋者以國諱省子孫因之而既沒¶則稱故姓云
妻華孺人為華君世明之女孺人無子¶而兩側室皆有
<pb:KR4e0190_WYG_010-39b>
子曰守謙守約皆為太學生守謙娶¶白君省夫女守約
娶孔君敘修女女壻太學生邵鏊¶庠生曹悰太學生徐
莘君卒之日為嘉靖丁酉二月¶丙辰葬於祖塋之次其
地曰夾山其日曰卒之明年<md:KR4e0190_SBCK_014-33b>¶十有二月甲寅嗚呼君自
少已為太學生宜其可以¶坐而注官然君章章句句晝
諷而夜思瞿瞿然視其¶太學生常如白衣之不足以發
乎其身君故饒於貲¶宜其可以坐而衣食其中然君督
耕課織贏入而縮¶出瞿瞿然視其故貲常如空槖之不
<pb:KR4e0190_WYG_010-40a>
足以資乎其家¶視故貲如不足以資乎其家而欲振之
君之志既種¶而穫矣視太學生如不足以發乎其身而
欲進之則¶君以柅於命而不能偶也君自居郡庠至為
太學生¶三十餘年嘗以庠生應舉者一以太學生應舉
者三¶中間豈無可以冀於一售者然竟莫之售以老君
既<md:KR4e0190_SBCK_014-34a>¶抑塞以至於垂老而後就選及選又獨得所謂王府¶
官者王府官雖尊重然散地不持尺寸之權又老死¶不
復遷轉君以故滋悒悒不樂居乆之或有談¶趙王之賢
<pb:KR4e0190_WYG_010-40b>
慫恿君者君以為然且躍然治行矣又遘¶疾竟以不起
嗚呼悲夫君為人重厚絶不以口郵傳¶人過失人亦無
有以口過過君者華孺人始歸於君¶有從嫁田三百畝
君謝却之人以是重君而君貲雖¶饒然素儉約能甘貧
士之所難其所衣常䟽布衣一¶衣可十許年食常蔬而
不肉其過苦乃如是自其父¶母沒後奉養祖母三十年
如一日不朝夕輕去左右<md:KR4e0190_SBCK_014-34b>¶是以君遲囬不肯就選雖其
意欲有所須然亦以祖¶母故也君葬既有日於是君之
<pb:KR4e0190_WYG_010-41a>
二弟子庸子明戚君¶之不顯於世而懼其冺然於後也
乃率其二姪以趙¶君克初所為狀詣余請銘余未及知
君而嘗交於子¶庸子明間二君好學而文足以知其兄
也已乃許之¶既論次其事又繫之以辭曰余觀漢之才
士若枚乗¶鄒陽宦吳鄒陽又宦梁而相如宦於梁終能
蜚聲天¶朝為漢詞臣使後世鴻漸之士莫不抵掌而慕
焉彼¶獨非王國官耶何為今之沒沒而不著也如王君
者¶縱不能宦逹然使其得曵裾王門而驂後乗於鴈池<md:KR4e0190_SBCK_014-35a>¶
<pb:KR4e0190_WYG_010-41b>
兎苑之間亦未為不遇也筮仕於始衰方就官而殞¶身
若有或遲之或速之然者此豈可不謂之數耶范¶蠡有
言既已施於國吾欲用之家君雖無所試於世¶然跡其
施諸家者亦略可睹矣¶
　　　都督沈紫江生墓碑記¶
沈氏世官奉議衛其先臨淮人也有諱葆者¶髙皇帝時
以功授湖廣蘄州衛指揮同知改廣西馴¶象衛葆傳子
忠調奉議衛景泰間遷奉議衛於貴縣¶於是沈氏家貴
<pb:KR4e0190_WYG_010-42a>
縣忠三傳至錠皆世官錠以功陞指¶揮使子瑛襲指揮
使娶于鮑生公公既貴而贈祖父<md:KR4e0190_SBCK_014-35b>¶皆都指揮同知祖母
母皆夫人公名希儀字唐佐以¶生時紫水出故號紫江
自少英氣磊磊雄膽略廣俗¶尚弩而公獨精弓射能挽
强命中正德三年襲指揮¶使年十八掌衛印八年剿木
頭十二年征永安剿陳¶村所至常先大軍摧鋒毒弩中
膊中股陞都指揮僉¶事十四年征府江剿滑石殱之奪
還賊所鹵掠剿義¶寜桑江杉木諸巢深入親斬大酋一
<pb:KR4e0190_WYG_010-42b>
人首虜多礧中¶其顛十五年征古田先登奪隘為多陞
都指揮同知¶掌司印嘉靖五年剿龍山深入是年田酋
猛叛五哨¶進兵公自請當中哨奪其隘而潛結猛婦翁
歸順知<md:KR4e0190_SBCK_014-36a>¶州璋使内間猛以走死田州平公最已而追殺
猛弟¶禮于陣跌馬折左脅骨六年陞思田參將七年剿
落¶春首虜多八年調柳慶參將居二年謝病明年而復¶
為柳慶參將帶鏢佩弩箐棧聮絡環廣右而巢者以¶千
數柳慶最勁小刧大掠燒城掊庫無月不有廓清¶為難
<pb:KR4e0190_WYG_010-43a>
擅地擁兵殺生恣睢環兩江而州府者以百數¶右江最
勁喜人怒獸籲黨鬭讎無歳不有鈐轄為難¶公御諸猺
蕩巢摧壁不專以威綏輯善猺視同吾人¶是以諸猺畏
而信公御土酋解紛排難不專以恩洞¶其隂事坐豶其
牙是以土酋睦而懼然則世雄之與<md:KR4e0190_SBCK_014-36b>¶烏合情狀各異攻
心之與奪氣變化亦殊猺賊慮其¶散走聚其黨而獵之
則公之所以殱渌里也土酋慮¶其藪衆散其黨而孤之
則公之所以縛岑金也在柳¶慶先後十三年所剿皂嶺
<pb:KR4e0190_WYG_010-43b>
懷縛三層馬峽火黄馬輦¶七山曇應諸谿峝凡五十餘
所獲覃韋鄧雷諸大姓¶渠帥或馘或磔或剜目截耳縱
之凡數十人首虜積¶至五千餘級身為大將常先登散
家財為賞得狼兵¶死力尤善用諜兵行所向雖肘腋不
得先聞或已傅¶賊壘賊尚醉酒齁寢其入巢未嘗妄殺
是以動輒成¶功柳人德之比於山都督雲為木主而生
祀之以配<md:KR4e0190_SBCK_014-37a>¶於雲祠十九年復謝病二十年起為都督僉
事總兵¶貴州居二年謝病歸二十二年北敵大入邉召
<pb:KR4e0190_WYG_010-44a>
天下¶名將至京師公在召中而佐戎事於宣大遂總兵
江¶淮二十五年調總兵廣西公為參將嘗奏言於¶朝曰
狼兵亦猺獞也猺獞所在為賊而狼兵死不敢¶為賊者
非狼兵之順而猺獞之逆其所措置之勢則¶然也狼兵
地𨽻之土官而猺獞地𨽻之流官土官法¶嚴足以制狼
兵流官勢輕不能制猺獞莫若割猺獞¶地分𨽻之旁近
土官得古以夷治夷之䇿可使猺獞¶皆為狼兵矣或慮
土官地大則益難制土官富貴已<md:KR4e0190_SBCK_014-37b>¶極自以如天之福勢
<pb:KR4e0190_WYG_010-44b>
不敢有他望又眈戀巢穴非能¶為變即使為變及其萌
芽圖之易也且夫土官之能¶用其衆者倚國家之力也
不然肘腋姻黨皆勍敵矣¶國家之力足以制土官土官
之力足以制猺獞臂指¶之勢成則兩廣永無盗賊其論
甚偉然世莫之能用¶也公善揣事情練於當世大計然
世獨以能將知公¶公為將其竒䇿逺算世亦不盡知然
世獨以膽勇敢¶戰知公耳初田猛既誅督府議設流官
公曰必且挾¶思恩為變矣十八年立堡弩灘以控峽賊
<pb:KR4e0190_WYG_010-45a>
公曰賊據¶其險我乗其衝此與投肉虎口何異後皆如
所料公<md:KR4e0190_SBCK_014-38a>¶既連為賊所中毎隂雨輒痛自為參將數以病
告製¶道冠山人服治生墓而時往游焉自江淮徙廣右
也¶以書來請余記余復于公曰古之為將者據鞍矍鑠¶
至老不敢言疲若乃自為塋竁卧而飲酒此山澤自¶放
者之所為也二者甚不兩得而公乃欲兼之耶雖¶然公
之志則逺矣公為人精悍其臨敵目光逆射兩¶顴頳色
挺刀一呼人馬辟易其平居嬉怡謔笑臧獲¶輿庖無不
<pb:KR4e0190_WYG_010-45b>
歡然處族人雖讐至相賊殺不記更厚施¶之與人交重
然諾腸胃如直繩一視可盡至於臨敵¶應機腹裏谿谷
飛箝網絡神鬼不能測或誚公譎公<md:KR4e0190_SBCK_014-38b>¶曰吾譎賊耳非譎
人也知公者以為然配帥夫人子¶三長學有父風其次
覺次黌俱業儒所治生墓在貴¶縣城北其地曰廖家井
南望渌里北睇龍山左黔右¶欎兩江縈紆皆公曩所揮
戈斬級處異日有過公墓¶者得毋慨然而思乎且夫古
者人君尊寵立功之臣¶則或為之象祁連山象鐵山於
<pb:KR4e0190_WYG_010-46a>
其墓以旌其烈於不¶朽公平諸猺靖廣右猺中多大山
則宜何象然¶天子方且鞭撻四海以大事推轂公公所
建立計不¶止西南一陲也其所象葢未定云¶
　　　指揮僉事湯雪江墓碑銘<md:KR4e0190_SBCK_014-39a>¶雪江公既葬之八年有子慶總兵江淮以平海㓂功¶陞
都督府署都督同知乃追念先烈將樹碑於公之¶墓而
請文於余余觀古者人臣有崇勲殊閥則上之¶人為之
贊述其祖先功德而錫之廟器以彰其世美¶若古江漢
<pb:KR4e0190_WYG_010-46b>
之詩而子孫樹有勲閥則亦歸美于其先¶而為之銘于
彛器以著于世若古鐘鼎敦匜之銘而¶詩與銘又必託
之一時文人史氏若吉甫諸人故其¶文辭與功烈相炳
耀不朽今都督所樹立既無愧古¶者經營江漢之績其
樹碑勒銘亦正與古鐘鼎之誼¶相應而余雖嘗職太史
然才下不逮古之能為詩與<md:KR4e0190_SBCK_014-39b>¶銘者逺甚其何以彰雪江
公之美而稱都督顯揚之¶至意於是强為之序而銘之
序曰雪江公諱寳字天¶貴姓湯氏其先有諱忠者為東
<pb:KR4e0190_WYG_010-47a>
甌襄武王諱和之弟¶襄武以故人從¶髙皇帝起滁陽下
江東舉甌閩蜀北定中原為佐命¶首功忠以諸弟給事
幕下摧鋒䧟堅與有勞績累官¶至錦衣衛指揮僉事改
榆林衛再改邳州衛忠生敏¶敏生鏞鏞生琥皆世其官
琥生公自忠至公凡五世¶公貌魁岸雅好文藝習騎射
既授任恭謹自將嘗督¶餉運㢘平敏事漕運都御史總
兵官交薦之選掌軍<md:KR4e0190_SBCK_014-40a>¶政正徳間流賊為患淮以北諸郡
騷動公始屯兵於¶外以保兩河既賊大舉來㓂公乃移
<pb:KR4e0190_WYG_010-47b>
兵入城與知州¶僇力繕守未幾賊徑由城北渡河去尋
有騎至城下¶呼曰我從虜某也願乞降公因詰之曰賊
何為去曰¶昨賊首劉六令諸營曰邳無輕犯邳帥謀勇
紀律整¶嚴其下必有敢死用命者遂宵遁公辛苦四載
卒完¶孤城以抗劇賊邳人至今頌之撫按連䟽其功能
將¶擬擢用甫四十公即引退曰人生貴適志何自苦為¶
也扁其軒曰白醉亭曰習静以見志公慷慨好賑人¶之
急有同官移用庫銀數百兩時宦瑾法酷度不能<md:KR4e0190_SBCK_014-40b>¶還欲
<pb:KR4e0190_WYG_010-48a>
自斃公為賣産完之劉馬莊賊起公與千户張¶虎分兵
出捕忽報賊至馬頭為虎信地公即脫所披¶甲與之比
虎與賊戰數被箭頼甲厚以免嘗以事之¶江東聞史癡
者能詩畫善詼諧夜造其門時盛暑癡¶散髪披襟而出
握手懽甚紿之舟中載至邳數月而¶返公本將家子當
其擐甲躍馬鬚髯奮張可謂雄勇¶其興致所至乃絶與
騷人逸士號為清狂者相類若¶此公卒云云始都督為
儀真守偹時數以身搏賊軍中¶服其膽勇余亦素知其
<pb:KR4e0190_WYG_010-48b>
為人己亥歳余赴京師過邳¶都督飲余沂水之曲酒酣
余戯之曰將軍得無有生<md:KR4e0190_SBCK_014-41a>¶之心乎都督慷慨奮言曰幸
䝉國恩更得待罪行間¶敢不盡死予益壯之及海上捷
至以為不負其志也¶湯氏本鳯陽人逺祖皆塟鳯陽自
忠以下乃塟邳之¶半戈山公從塟其兆先是¶天子續東
甌之後封靈壁侯而都督又適有成功嗚¶呼其襄武之
遺烈也哉銘曰桓桓東甌開國於信帶¶礪是崇有弟曰
忠亦爵於武是為小宗蝥弧大纛五¶世五傳以及於公
<pb:KR4e0190_WYG_010-49a>
保障於邳有㓂草竊既乘其墉渠¶帥愕眙曰有人焉竟
不敢攻四十而退逍遥文墨牖¶下以終繄公有子既生
代公而才且雄分閫於真遂<md:KR4e0190_SBCK_014-41b>¶移金山賊無堅鋒時維嘉
靖十有九年㓂亂海東妖¶氛狼藉海上諸城晝閉不通
帝命都督爾習于海¶爾維總戎樓船一麾鯨鯢遂戮都
督之功人亦有言¶公侯數世必復其終在昔東甌縳彼
方氏亦於海中¶於維都督樹績於海東甌是同稽古有
銘勒此豐碑¶告成於宗太史作辭以配江漢昭示無窮
<pb:KR4e0190_WYG_010-49b>
　　　儀賔李公墓誌銘¶
儀賔江陵李公卒於嘉靖甲午九月某日年七十有¶七
先是公之配隆中縣主薨賜塟於江陵城東¶東湖之原
垂三十有八年而公卒遂以卒之明年乙<md:KR4e0190_SBCK_014-42a>¶未月日合葬
焉自公卒至葬¶天子賜祭二壇於是公之子中孚等圖
所以昭寵命¶謂銘不可非其人既葬乆之乃以屬其友
唐順之追¶為之銘順之謹按公諱麟字應禎號西藪曾
祖璋祖¶灝皆不仕至公父愷始以鄉貢士知永新有惠
<pb:KR4e0190_WYG_010-50a>
政遷¶吉安府同知公生而岐嶷既長頎而髯讀書善悟
解¶洞於聲律尤工字書得子昂體當是時遼沅陵昭安¶
王以¶髙皇帝之曾孫遼簡王孫封沅陵屬近而勢尊其
女¶欲得佳壻壻之及見公喜曰吾壻如李生可矣其女<md:KR4e0190_SBCK_014-42b>¶者所謂隆中縣主也以是奏授公亞中大夫為儀¶賔歳
禄四百石公本儒家子既為王族館甥又清¶以閒而公
性故坦率一切不營營於産至於聲色狗¶馬馳騁凡諸
紈綺貴戚素態又公所不好既清且閒¶而又無外累與
<pb:KR4e0190_WYG_010-50b>
他好是以能游心於載籍或登髙賦¶詩把筆肆書奕棋
飲酒清談酣笑睥睨宇宙逍遥人¶世之外以極騷人逸
士之樂而翺翔於諸王孫與鄉¶里耆舊之間以此適其
志而終乎其身葢自諸史百¶家星官堪輿道書釋經下
至稗官小説皆能陟其津¶涯而發之詩歌清逺颯爽類
其為人有集若干卷嗚<md:KR4e0190_SBCK_014-43a>¶呼公在貴戚中其所謂翩翩者
歟公淡泊於財且素¶長者不猜逆人人或持劵貸之不
問其能償與否輒¶與卒多為所負不計也有持劵來者
<pb:KR4e0190_WYG_010-51a>
又輒與如初故¶多貲以是後乃落莫矣亦無介於心顧
謂諸子曰汝¶兄弟不自樹立多金何益後諸子皆力學
為儒者而¶長子中孚以進士今為府同知中孚前時推
官鎮江¶公來鎮江視中孚所為皆當公意飄然遂歸中
孚為¶推官用㢘能徴以例出為今官其所樹立未艾也
人¶謂公固宜有後云三子中孚其長也次中立次中行¶
皆為邑庠生女六人皆嫁為士人妻初隆中縣主<md:KR4e0190_SBCK_014-43b>¶惟一
女而三子五女皆出繼室謝孺人而孺人亦卒¶於公卒
<pb:KR4e0190_WYG_010-51b>
之後三年始公在孕時母史夢有麟袍乗白¶馬造門者吉
安公竒之遂以應禎名公而字之夢麟¶後值沅陵王不
喜二名則請易置公之名字而去其¶字之上字以為名
今名與字是也始者夢耳然公果¶麟袍白馬為貴人者
五十餘年噫亦異矣銘曰在漢¶尚主列侯之尊爰及後
世多取清門雖盛貌選亦以¶材授磊磊李公少敏而秀
遂以韋帶作合椒房惟¶帝展親用錫金章雖則金章而
不官守奕棋賦詩此¶外何有後有令子官於潤州公來
<pb:KR4e0190_WYG_010-52a>
自西順江而流潤<md:KR4e0190_SBCK_014-44a>¶人迎公再拜稽首曰此鉅人吾侯之
父昔公在孕吉¶夢是逢究公所歴正如夢中誰云儒者
未嘗語怪視¶履考祥太史銘在<md:KR4e0190_SBCK_014-44b>¶　<md:KR4e0190_SBCK_015-1a>¶　　封知府朱公墓誌銘¶
公姓朱氏諱某字某吳縣人也父東耕君謚以隐德¶為
里中所推至公讀書為儒在縣學若干年以貢入¶太學
在太學一年謝去歸老於家明年子鴻漸第進¶士歴官
兵部武選主事于是¶天子封公武選主事後鴻漸為武
<pb:KR4e0190_WYG_010-52b>
選郎中已而鴻漸¶守瑞州調守廣信又自廣信調守梧
州而公復封鴻¶漸未去梧而公卒于家某年月日也公
自少苦志讀<md:KR4e0190_SBCK_015-1b>¶書嘗寓蘇城北寳幢寺寺傍空室一區寺
僧以寄棺¶槥其中歳乆積疊墻壁間鬼氣觸人户無履
跡公喜¶曰此真吾讀書處矣因獨擕一童子往讀書其
中毎¶夜中或晝風雨輒有聲隂隂若嘯若泣一童子者
數¶以為鬼也竟驚病死而公讀書其中如故公既以老¶
儒生精於治經又性喜為詩所著有草堂集凡十巻¶蘇
<pb:KR4e0190_WYG_010-53a>
人故多以詩名家而近時則迪功郎徐君昌榖最¶著昌
榖嘗數過公論詩公曰詩貴成家格卑弱固不¶可若規
規摹擬前人逼真亦詞家大忌也且夫古之¶為詩者以
寓性情也得之於體裁而失之於性情亦<md:KR4e0190_SBCK_015-2a>¶安用詩昌榖
深服其言故公之詩雖醖藉古人而要¶於自寫己意略
如所以對昌榖語然昌榖之詩則自¶海内藝文之士莫
不喜道之而公之詩雖以吳之人¶士雅好為詩者亦多
不能舉其詞豈公善韜蓄以為¶既隱矣不欲以言自文
<pb:KR4e0190_WYG_010-53b>
耶抑古所謂山澤之士必有¶待而後能施乎世耶彼其
所謂有待者不獨操柄也¶雖文詞技藝若可以自振於
世者固亦不能無待也¶耶公既以讀書至老無所遇而
發之於其子副使君¶副使彊直有節槩不善與時上下
其為宦也亦往往¶多梗自為郎積若干年而始出守為
守歴三郡積若<md:KR4e0190_SBCK_015-2b>¶干年其最後徙梧梧瘴癘窮徼地也副
使君訢訢然¶曰吾所聞於家大人者如是吾何憾公亦
訢訢然曰¶吾兒如是吾何憾公卒之三年某月日副使
<pb:KR4e0190_WYG_010-54a>
君始得¶地於陽山白墡塢之北麓乃克葬公先葬之日
副使¶君具公行事為狀來請銘余雅善副使君其語當
不¶誣為之敘而銘之公娶李氏繼娶鄒氏子五人其長¶
副使君鴻漸也次鶴鳴虎文雉膏馬良孫男九人承¶家
承烈承宣承武承文餘未名曾孫男四人享年七¶十有
九銘曰學古為儒委蛇歩趨挹其容者以為此¶山澤之
癯貤封自天有子則然署其墓者以為此梧<md:KR4e0190_SBCK_015-3a>¶州之阡¶
　　　封知縣張翁墓誌銘
<pb:KR4e0190_WYG_010-54b>
翁姓張氏諱獻可字廷諌號東涯世為無錫人給事¶中
選之父也翁少頴敏嘗有志讀書矣以貧故資生¶事為
急也故不得乆從事於庠塾絃誦之業以貧故¶資生事
以多途也故嘗博通於醫卜星厯堪輿佛老¶諸家之説
然非其好也日奔走生事已至夜歸必篝¶燈讀經史不
廢已而更發憤習舉子業則年已過矣¶家又無錢可行
束修然經生碩儒以其志懇而禮謙¶也咸樂為講解翁
自以其年過而學也則益勤苦習<md:KR4e0190_SBCK_015-3b>¶師説已而援筆為文
<pb:KR4e0190_WYG_010-55a>
輒數百言未嘗起草而㑹於經¶㫖可以自奮矣然竟以
年限不得游庠校而邑中右¶族則爭迎致以為塾師翁
既毎自惜其志之不就及¶子選為童子時而家故貧也
則羣之於諸弟子中而¶身自教之翁教子弟嚴而有法
温温誨誘不專訶朴¶故諸子弟視翁以為其父兄其教
選也嚴於其所以¶教諸子弟者不廢訶朴故選視翁以
為其嚴師選既¶冠翁猶為之改所業課而選畏翁一如
童時為塾師¶三十年諸弟子彬彬多成材者選以進士
<pb:KR4e0190_WYG_010-55b>
起家為邑¶令能愛其民為給事中有直節葢翁之所以
成就之<md:KR4e0190_SBCK_015-4a>¶者為深選令蕭山時翁嘗一往知民之安其令
而令¶衙清冷如家故時則大喜居三日即歸曰吾非就
養¶也選以言事杖闕下罷歸翁迎喜謂之曰顧吾與¶若
母兩人老耳死諌是爾職不死是¶聖天子恩厚無量也
翁以子官封蕭山縣知縣始翁¶涉艱苦其後子貴身為
封官有輿厮可以代步而翁¶踽踽行歩里巷中如故時
翁居常遇人欣欣煦濡謙¶下後為封官年且髙邑中推
<pb:KR4e0190_WYG_010-56a>
為耄耆而翁益欣欣煦¶濡謙下未嘗有自驕色於弟姪
睦於夫婦無忤言待¶童僕如子女性慈惻既老則謂子
選施無棺者棺畫<md:KR4e0190_SBCK_015-4b>¶圈於紙為圈者三千毎施棺一則登
其日月於圈者¶亦一期盡始圈之數而續圈焉傭丐者
掩道旁露尸¶掩一尸與錢若干丐者毎得露尸則喜以
為貨也亟¶奔走告翁自是邑中幾無露尸者計所棺與
所掩及¶翁之身已數千人而翁且謂子選汝終身行之
勿計¶數也煮藥膏以施瘡痬者寒凍則為粥以食餓者
<pb:KR4e0190_WYG_010-56b>
曰¶掩死人又何如活生人嗚呼可謂厚矣云云銘曰少¶
也食貧貲不謀身既稍自餘乃謀及人及人謂何所¶重
者䘮誰骼誰胔臝死不藏我覆我掩我槥我棺水¶免鼈
魚野避烏鳶古維有位方春掩骼翁隱人也而<md:KR4e0190_SBCK_015-5a>¶專是澤
銘以頌翁義風可作¶
　　　鈍齋吳翁墓碣銘¶
嘉靖甲辰吳翁有子情舉進士第三授官編修翰林¶其
明年閏正月十有九日翁病疽卒年六十有二情¶解官
<pb:KR4e0190_WYG_010-57a>
奔歸將以明年丙午月日葬翁青龍之原合於¶妻徐孺
人之兆禮也先葬情既以墓中之銘請於尚¶書孫毅齋
公而復介其姻給事中張君屬余書其墓¶道之碣情因
涕泣謂余曰情少為郡諸生而大父始¶喪是時先君與
諸兄弟分産而獨持門户益落莫不¶自支惟時時撫情
慟哭曰汝祖固日夜望汝汝奈何<md:KR4e0190_SBCK_015-5b>¶辛卯歳情中試南畿
還先君望見情泣曰汝祖固日¶夜望汝乃今不及見汝
之有立也未幾吾母疾作明¶年正月卒先君泣曰汝母
<pb:KR4e0190_WYG_010-57b>
與吾共甘苦三十年且余¶教汝嚴父也汝母悉吾意時
時課汝讀書其嚴乃更¶過我今汝始漸進取而汝母不
待也情三試禮部不¶第先君毎慰藉之癸卯冬且就試
先君語曰汝不須¶念我我近不到城市者十三四年朝
夕惟唐詩數過¶杯酒五六行更無他望惟望汝勉强無
愧古人耳甲¶辰情舉進士及第先君又痛吾祖與吾母
之不及見¶也毎語輒泣下時寓書於情輒舉㑹試時所
命題先<md:KR4e0190_SBCK_015-6a>¶事後食為戒葢欵欵望情以不愧先資之言也
<pb:KR4e0190_WYG_010-58a>
明年¶而先君遂卒矣嗟乎自吾舉于鄉先君方痛吾祖
之¶不及見也孰意未幾而遽痛吾母也吾始及第先君¶
方痛吾祖與吾母之不及見也孰意未幾而遽痛吾¶先
君也情至孤孽不幸人也又曰先君終始布衣無¶他大
行可紀獨念先君性剛直耻為譎祕媕婀之態¶其遇事
雖不關己利害亦公言激發無所避故嫉之¶者或乗其
踣也相與搆而侮之先君挺挺自若也乆¶之搆者亦知
先君之無城府也相與愧而服焉先君¶自若也先君且
<pb:KR4e0190_WYG_010-58b>
死戒毋得厚葬而獨因舅氏語情願<md:KR4e0190_SBCK_015-6b>¶得當世名人一言
於墓吾即瞑矣嗟乎情不及禄養¶吾先君而又墜其將
絶之命是重情之不幸而不瞑¶我先君也惟君其有意
哀憐之始余未獲識翁而交¶於情也乆自壬午歳與情
同時入為郡諸生則已竒¶情之為人嘗竊嘆中世俗益
薄士人稍得志輒恣已¶矜物甚者怙侈饕餮其㢘耻往
往出市道人下情自¶中第後益務謹飭逺聲利侃然有
志槩間嘗過余操¶十斛舟從羸僮一兩人徐與之言而
<pb:KR4e0190_WYG_010-59a>
深察其意氣葢¶絶與同為諸生時無異余益竒情知其
志所向與其¶後來所樹立未可涯也是足以徴翁之教
矣且夫以<md:KR4e0190_SBCK_015-7a>¶情之祖與母不及見其孫與子之舉於鄉與
登第之¶為可哀也翁及見之矣乃又不及少見其後來
所樹¶立其亦可哀也余哀之而許之銘翁諱云云銘曰
維¶天之道猶弓斯張髙者下之抑者乃揚維翁之晦其¶
後之昌其昌謂何冠此多士冠此多士不獨其藝砥¶礪
亷隅曰維先志以邁厥跡以顯厥世沿流泝源以¶為翁
<pb:KR4e0190_WYG_010-59b>
誄¶
　　　茅處士妻李孺人合葬墓誌銘¶
茅處士者進士坤之父也坤為青陽知縣數月有聲¶而
奔處士之喪以歸歸而又喪其母李李之喪距處<md:KR4e0190_SBCK_015-7b>¶士喪
僅三十五日而處士喪之日則嘉靖庚子八月¶二十二
日也其三年癸卯四月十二日乃合葬於唐¶家村之原
唐家村故處士所游息處湖俗以桑為業¶而處士治生
喜種桑則種桑萬餘唐家村上居常自¶言吾死第葬我
<pb:KR4e0190_WYG_010-60a>
於唐家村且死者有知吾得覩諸兒¶荷鋤擕筐往來吾
墓上何不樂之有哉處士死坤徧¶求地於湖之諸山不
得及得卜之處士不吉後乃卜¶之唐家村遂吉坤曰此
先君子意也於是葬之唐家¶村之原先是庚寅之歳處
士嘗病幾死㑹有相者過¶處士曰翁相未死勿憂也已
而私謂坤曰翁其死於<md:KR4e0190_SBCK_015-8a>¶䑕之歳乎後十年坤舉進士例
得請歸省而歳在䑕¶坤家居頃之乃就選然心獨念相
者言欲去處士則¶不忍欲留又難於為言而處士在布
<pb:KR4e0190_WYG_010-60b>
夜中雅喜為詩¶又躭好山水嘗欲邀諸詩客相與入天
台鴈宕訪赤¶城佳處以為快於是坤即婉謂處士曰大
人不記天¶台鴈宕之游乎兒一旦綰印綬作吏縱欲歸
必不可¶得何不令兒以此閒時奉大人往游其間坤意
姑欲¶以是緩行耳于是處士揣知其意罵曰吾日夜固
望¶女立功名幸始入仕奈何以吾故趦趄且吾欲往游¶
即自往耳固不令女廢公家事從我坤不得已乃就<md:KR4e0190_SBCK_015-8b>¶選
居青陽數月而處士死如相者言處士且死猶張¶目咄
<pb:KR4e0190_WYG_010-61a>
嗟以竟不得往游天台鴈宕自恨而坤亦自以¶不能堅
持初説濡忍數月奉處士終言之輒嗚噎不¶自得至是
且葬坤以其友人董吉士份所為狀來請¶銘按狀處士
諱遷字于善號南溪以其居歸安之華¶溪也處士為人
豐頰而髯魁岸自豪意氣軒軒若不¶可羈然槩其平生
亦少所出入於繩約其面折人過¶若硜硜不少讓然善
忍或睚眦之不為報也人亦竟¶無睚眦之者其少治生
不業儒然喜談詩翩然有逸¶士之風其治生操縱出入
<pb:KR4e0190_WYG_010-61b>
心算盈縮無所爽然未嘗<md:KR4e0190_SBCK_015-9a>¶以錐毛恡惜為事而割田以
衣食其族之人為屋以¶歸其族人之流而徙者坤之舉
進士也處士為之破¶劵若干金妻李孺人有婦行處士
魁岸意氣而孺人¶佐以和柔静黙尤善處嫡妾間掩瑕
絶嫌人未嘗少¶見其隙初處士同邑施翁隱居行義崔
太史子鍾銘¶其墓曰古之鄉先生也處士毎過翁墓輒
慷慨低囬¶乆之嘆曰人生何必赫赫吾他日竊從遊於
地下第¶為里隱君子不負此生矣間嘗語坤曰即吾死
<pb:KR4e0190_WYG_010-62a>
誰當¶銘我者坤跪而請曰唐司諌乎處士喜曰可矣故
其¶卒也坤為之來請銘嗚呼處士其有意於身後之名<md:KR4e0190_SBCK_015-9b>¶也乎雖然此亦足以觀處士矣處士云云卒年五十¶有
三孺人長處士兩歳而同時以卒茅氏故居邑之¶埭谿
宋元間以治篾為業東徃市海上經華溪飯而¶沉其碗
以為祥曰天使我飯於此乎遂捨篾而家華¶溪八傳至
處士家益饒子坤始以文儒進云銘曰唐¶村之原有欎
維桑兮生也游於斯死以為藏兮赤城¶之墟仙人所嬉
<pb:KR4e0190_WYG_010-62b>
兮生也不得游於斯死而魂氣之兮¶
　　　殷秋野翁墓誌銘¶
殷生邦靖從余游嘗與余言其大父秋野翁之行甚¶具
余時獨心善翁未幾翁子文輝以吾友施子羽所<md:KR4e0190_SBCK_015-10a>¶為狀
來請銘狀中事多與邦靖所説參合余往無錫¶問其邑
之士大夫與其街衢巷陌之人皆曰翁長者¶也余益知
邦靖所説與狀皆不虚余覽史傳所紀長¶者大抵多詭
情以釣竒至償金不復辨認牛不復問¶諸如此類史家
<pb:KR4e0190_WYG_010-63a>
以為竒而列之長者然余以謂長者¶正不必然如秋野
翁在族戚能無尤惡於族戚已矣¶在鄉曲能無尤惡於
鄉曲已矣未嘗有意騖竒節為¶名髙然其處心行已亦
往往多出於過厚一士人子¶負翁錢不能還自請以女
婢翁翁不忍竟還其劵嘗¶亡金篋中踰年盗不得已而
邏者踪跡盗盗乃故翁<md:KR4e0190_SBCK_015-10b>¶所舎客客囚而見翁翁駭愕若
固盗耶且金安所用¶客跪吐實曰余之妻公之金也請
得賣妻以償公幸¶不獄死足矣翁惻然更乃出錢以與
<pb:KR4e0190_WYG_010-63b>
邏者求脫客而¶私語客曰女吾客也雖以此十數金贈
女不為過柰¶何以𤨏𤨏故絶汝夫婦之歡吾脫女女可
自抆拭客¶叩頭涕泣謝去客本善星術故翁嘗客之後
客竟為¶善士而以星故走江湖間數過無錫具土物候
翁欵¶曲乆之乃去翁所居並醫局嘗有海㓂邑吏鳩工
即¶局中髙敞地繕軍器為備衆乆役疫作人相枕翁乃¶
日擣椒蒜和酒以徧飲不病者而大鑊煮藥以徧飲<md:KR4e0190_SBCK_015-11a>¶病
者又日令不病者一人給事病者五人時其藥物¶而掖
<pb:KR4e0190_WYG_010-64a>
搔之已而不病者得不染其病者往往得活相¶與詣翁
羅拜手加額為謝後數年有人與翁相讐翁¶子應試南
京過毘陵驛讐者狙人驛旁伺翁子欲¶毆之沮其行翁
子大窘忽有驛卒數人躍而前助翁¶子與之力鬭翁子
由是免於難既免而詢諸躍鬭者¶乃故嘗役醫局中翁
所活者於是翁子欲厚報之其¶人謝固不肯受競還家
持果與雞饋翁子然後去此¶數事皆世所謂過厚然翁
處心本如是未嘗矯而行¶之翁父病痰閉不可飲食屈
<pb:KR4e0190_WYG_010-64b>
伸翁夜禮北斗以禱已<md:KR4e0190_SBCK_015-11b>¶而夢一黄衣力士以刀刺其頸
疑不祥甚明日驀有¶軍人黄姓者造門自言能醫此疾
翁異之果以針刺¶喉中出穢痰而愈如所夢者然翁未
嘗言於人人亦¶莫之稱也翁諱俊字時選殷氏自布政
公以才見竒¶文皇帝而其後遂為文獻之族至翁以隱
行著而翁¶之叔季子姓多為儒者翁始以輸粟授冠帶
非其好¶也因自號秋野以寓其蕭散淡泊之志云布政
公生¶璉璉生廣成廣成生翁殷氏之先自毘陵徙家無
<pb:KR4e0190_WYG_010-65a>
錫¶之嚴埭又自嚴埭徙家邑中其家邑中也自布政公¶
始翁配王孺人有賢行先翁二十五年卒邵文莊為<md:KR4e0190_SBCK_015-12a>¶誌
其墓子一人文輝云云翁年九十歳乃卒嘗以耆¶老請
為鄉飲賔者凡三十年應¶詔與賜老人粟帛者凡六墓
在㠏&KR2278;山葬以嘉靖年¶月日其卒也先葬之一年八月
十六日銘曰漢世論¶人必先長者寥寥誰哉嗚呼秋野¶
　　　蕭孺人墓誌銘¶
嘉靖己亥冬南京浙江道御史臣正色奏言扈從¶章聖
<pb:KR4e0190_WYG_010-65b>
梓宫諸貴人不法事諸貴人奏列御史罪狀自¶辨¶天子
逮御史於獄竟寛之使戍邉下兵部臣定戍所<md:KR4e0190_SBCK_015-12b>¶遣去而
兵部臣故御史嘗所劾者於是御史戍遼之¶瀋陽御史
家故在無錫其明年妻蕭孺人卒於家御¶史為人慷慨
有氣自始為御史數獨自閉門草䟽不¶令孺人知孺人
時時從隙窺見之自念不能沮又不¶能忍則欵欵為好
語解之且曰毋騷𤨏生事為也已¶而御史得罪御史既
上疏則𠂻囚服而襲豸服以聽¶臺事後逮者至御史自
<pb:KR4e0190_WYG_010-66a>
臺囚服出不過家徑去孺人¶㩦諸子倉皇南歸且憂不
測遂病聞戍遼報稍解矣¶乆之竟以憂病死辛丑六月
十日也年三十有九孺¶人父蕭愷母錢氏御史黄姓士
尚其字孺人性謹厚<md:KR4e0190_SBCK_015-13a>¶其歸於黄也事後姑左右朝夕十
餘年竟後姑死未¶嘗有一違言愷有女弟老而寡且窶
孺人迎以歸與¶共哺糜廿餘年竟孺人死未嘗有一厭
心人以為難¶初士尚為仁和南海兩縣知縣孺人從士
尚果决負¶才氣見事立斷無所避其於權勢人鯁鯁欲
<pb:KR4e0190_WYG_010-66b>
繩以法¶而孺人濟以和柔温慎其所匡助為多士尚㢘
則孺¶人以儉約自律也在官中躬絲枲織布如村居子
四¶人學詩邑庠生娶某女學禮聘某女學海聘張君舜¶
舉女舜舉名選故給事中以言事罷為民與士尚同¶年
其意氣同也於是乎姻孺人葬以卒之歳十月某<md:KR4e0190_SBCK_015-13b>¶日墓
在某所將葬士尚自瀋陽以狀來請銘余觀漢¶史所載
王仲卿戅而狂好數言事其妻毎抑止之仲¶卿曰此非
兒女子所知後仲卿竟殞妻子亦徙合浦¶余讀而悲之
<pb:KR4e0190_WYG_010-67a>
以為臣之娓娓於其國妻之娓娓於其¶夫皆期於自盡
而已其事則若相睽然臣之於國耻¶其不言妻之於夫
恐其有言嗚呼臣之難自古紀之¶矣今士尚幸遇¶天子
至仁聖有仲卿之狂戅而免于仲卿之戮是孺¶人所遭
過仲卿妻逺甚然史又載仲卿妻徙合浦後¶赦歸更以
采珠為富人家今<md:KR4e0190_SBCK_015-14a>¶天子至仁聖且將脱士尚于伍藉而
還之以與孺人¶相朝夕也有日矣孺人乃不幸死不得
如仲卿之妻¶特䝉後凋之福吁其命也夫余哀而為之
<pb:KR4e0190_WYG_010-67b>
詞孺人以¶御史故得封御史在戍矣稱孺人者罪不及
孥也詞¶曰謂媛之生兮處深閨兮心奚所思遼水之涯
兮謂¶媛之死兮閟幽室兮魂奚所遊遼水之側兮¶
　　　盛孺人墓誌銘¶
盛孺人蘇之太倉人盛君諱某之女居庸山人顧君¶存
仁之妻嘉靖丙申山人為給事中上疏笞於闕¶下謫為
民保安州居居庸孺人從之居庸踰五年而<md:KR4e0190_SBCK_015-14b>¶歸歸至家
幾月而卒辛丑某月某日也年三十有九¶初孺人既字
<pb:KR4e0190_WYG_010-68a>
於顧而遭母喪于是童而婦于顧為童¶婦三年而室於
山人孺人既以童而婦婉婉自屬於¶其姑錢儒人姑亦
極意拊育之如其女孺人居常謂¶山人曰姑吾母也即
姑百歳後願加服喪三年以報¶姑姑性好潔而嚴孺人
所為縫紉漿酒糔餈滫瀡之¶具必以潔恐一不當姑意
且得罪姑或不懌必跪而¶請罪不敢起及從山人於京
師遇美飲食必思而泣¶居居庸時時與山人焚香南向
拜且祝幸早見姑已¶而聞姑病日夜泣遂辭山人歸歸
<pb:KR4e0190_WYG_010-68b>
而道病既至家强<md:KR4e0190_SBCK_015-15a>¶力羞藥物食飲於姑病且革憖而呼
姑姑至與訣遂¶瞑數月而姑亦死孺人自少讀小學孝
經書頗解意¶㫖故平生喜書然獨不喜佛書中饋有間
則取小學¶日記故事稗官小説家誦説之毎至古人壯
節偉行¶則擊手詫嘆以為烈士當如是若自恨其不得
為而¶隂以從㬰山人然者其始娠山人且游學慨然與
之¶别曰君行矣謹毋以室家為意别三日而産子山人¶
且上疏與孺人對坐土榻上夜草疏忽若有鬼物嘯¶户
<pb:KR4e0190_WYG_010-69a>
外孺人己心訝其不祥然竟不一語勸止及受笞¶以死
報者三心苦之然不為動或怵曰事叵測柰何<md:KR4e0190_SBCK_015-15b>¶可蚤自
脫不爾且及亦竟不為動山人舁居庸而孺¶人尚居京
師時寒凍雖諸僮皆苦楚窮徼莫肯往孺¶人獨以一女
子提衣粮觸風雪為諸僮先﨑嶇走塞¶上就山人㑹山
人病瘡劇左右䕶持百方乆之山人¶以不死其居居庸
也雖以不得事姑為慼然未嘗有¶一日覊愁不可忍之
色故山人亦安之既死且葬山¶人為之狀其行來請銘
<pb:KR4e0190_WYG_010-69b>
嗚呼士鮮慷慨之節乆矣豈¶其素所自樹立者盡然或
者鉤牽兒女子語故噎噎¶不能自割然則如孺人其可
多得也于是許之銘子¶三人可立太學生次可大早卒
次可興女一許聘陸<md:KR4e0190_SBCK_015-16a>¶某故冢宰公孫墓在太倉新安鄉
祔錢孺人之兆其¶葬日為卒之又明年癸卯某月某日
始山人為給事¶幾月而孺人封以恩也銘曰北瞻居庸
崇山崔崔匪¶夫之故胡為乎來南望吳門既阻既逺匪
姑之故胡¶為乎返間關而來間關而返今其休矣即安
<pb:KR4e0190_WYG_010-70a>
於坎¶
　　　楊孺人旌節碑銘¶
嘉靖十有三年知常州府臣檟奏臣屬邑無錫無錫¶諸
生楝等若干人父老㢘等若干人詣臣言楊氏婦¶守節
事甚具臣聞守令以興教化美風俗為職也臣¶謹以楊
氏婦守節事上聞者婦故邑人俞暉之妻邑<md:KR4e0190_SBCK_015-16b>¶人楊復之
女自少從父叔識字通書史大指歸暉六¶年而暉卒婦
痛䀌幾死及葬俞氏墓故在惠山㑹風¶雨不能舟婦匍
<pb:KR4e0190_WYG_010-70b>
匐即路以身翼棺哭且走躑躅泥石¶間觀者皆欷歔有
泣者凡十許里乃抵墓所以克葬¶事自暉死時婦始二
十有八歳二子長者始五歳舅¶姑且老矣而暉故儒家
無宿貲可藉于是姻黨憐之¶欲奪其志而前時暉且死
猶强起書雪操氷心四字¶與婦訣婦粘之寢壁坐卧瞻
焉至是指而謂其二子¶曰而父知余心矣余即死敢二
乎則又指二子而謂¶其人曰余所以忍死者為此而已
不然余何愛焉婣<md:KR4e0190_SBCK_015-17a>¶黨諒其志遂絶口不復言也居常内
<pb:KR4e0190_WYG_010-71a>
外女婣宴好絶¶不徃來曰我孀也宜然至老猶然姑嘗
末疾踰屢歳¶湯藥禱祈拭掃温扇至於頮盥櫛沐扶抱
吮摩抑搔¶便液之事必自親之一不以屬僕人二子稍
長親授¶句讀後雖已就師毎夜歸必篝燈火與相對以
助其¶勤時時稱説暉之音容嗜好及其蹈履與其所志
焉¶而不遂以待其後者幾以朂二子且使識勿忘也今¶
二子皆强學有立其一為鄉試舉人曰憲其一為諸¶生
曰寰者也臣謹按楊氏婦有不二之貞有撫孤之¶義宜
<pb:KR4e0190_WYG_010-71b>
旌婦今年及五十歳矣於旌格應臣檟昧死奏<md:KR4e0190_SBCK_015-17b>¶制曰下
禮部禮部臣請命廵按御史核實御史臣蕙¶奏臣檟言
不妄禮部臣覆奏制報曰如令于是禮¶部下常州府給
錢立綽楔遂如令後四年而憲舉進¶士孺人從憲於京
師病卒反柩於無錫將葬憲詣余¶請曰子其為憲母書
墓隧之碑匪敢曰以嘉惠憲母¶其以對¶天子之寵命而
章守臣之不蔽善也不亦可乎余既¶以許憲因自念嘗
讀漢史黄覇傳覇為相課郡國計¶吏以郡國有孝子弟
<pb:KR4e0190_WYG_010-72a>
弟貞婦順孫者為一輩先上殿¶而張敞非之以謂此無
益於㢘貪貞忒之行而適足<md:KR4e0190_SBCK_015-18a>¶以導偽長謾覇敞皆世所
指才吏其相反何也夫有¶善而不見褒賞謂之匿褒賞
不當其善謂之誣匿且¶誣其敝也均今國家表崇節義
之意至慎重也而¶草野委巷之間力不能自達則或不
列於褒賞其列¶於褒賞者參輿人之論乃或十一異同
焉以古較今¶不甚逺乃知敞之言於漢要未為過余家
武進徃來¶無錫間問其邑人邑人之賢俞母者相屬也
<pb:KR4e0190_WYG_010-72b>
私論之¶與公褒可謂參合然則守臣檟之為此舉也其
可以¶當黄覇之賞而免於張敞之譏矣乎余以是具載
其¶文且為之銘曰於皇有明風軌是敦貞婦弟弟孝子<md:KR4e0190_SBCK_015-18b>¶順孫有一於此帝罔不聞大者祠祀小者樹門歳¶之甲
午守臣檟言楊女俞婦孀三十年維居之艱維¶節之完
維帝曰咨朕其試哉爰命廵吏其核以來¶御史蕙對守
言不妄維帝曰咨朕心所貺乃按甲¶令乃表厥宅嗚呼
豈一人之為來者是式
<pb:KR4e0190_WYG_010-73a>
　　　王母繆孺人墓誌銘¶
余同年信陽王養之至京師擕其兄所纂次其母繆¶孺
人之行請余銘諸其墓余嘗徃來信陽時孺人沒¶未乆
鄉人多有能道孺人事者余聞而善之又嘗㑹¶養之之
兄及姪之為州學弟子者皆秀而有文葢徴<md:KR4e0190_SBCK_015-19a>¶孺人之能
教也遂許之銘而養之又言為其卜墓地¶時頗有竒怪
始得二地堪輿師不能擇疑不决者乆¶之忽一夕孺人
夢若有告曰某形者吉蛇形者不吉¶覺而語諸子諸子
<pb:KR4e0190_WYG_010-73b>
駭之問堪輿師堪輿師初亦不知¶其為某形某形也復
至其地熟視之則某地果某形¶某地果蛇形一如夢中
語乃徙某形者竟吉嗚呼聖¶人不語怪若此者何説耶
則傳中所稱牛眠而馬嘶¶者其皆可信矣乎孺人信陽
繆君諱家之女王君諱¶虎仲威之妻孺人嫁於仲威若
干年而仲威先卒是¶時諸孤六人其㓜者四人尚髫齔
也孺人恐墜門户<md:KR4e0190_SBCK_015-19b>¶督諸子稍長者使服田賈治生産不
得游蕩擇其㓜¶而敏者教之讀書而日課其程毎漏下
<pb:KR4e0190_WYG_010-74a>
五皷親叩寢¶户使就燈火後諸子皆長大娶婦諸孫且
嶄嶄孺人¶亦老且衰矣猶教之不弛於曩時有不率教
者雖斑¶白必加誚讓或至鞭笞之不貸其嚴如此性素
慧好¶聽古書列傳談説理道者惟恐不得聞至於里巷
不¶雅之語惟恐聞之能薄飲食諸子有進重肉者輒不¶
食至奉賔客未嘗不豐潔勞於治家能拓其業至於¶周
䘏貧匱為粥以食饉於歳者雖費無所惜此孺人¶之行
其子所自為叙與余所聞於鄉人者大率近之<md:KR4e0190_SBCK_015-20a>¶矣孺人
<pb:KR4e0190_WYG_010-74b>
卒於嘉靖十有一年某月日年八十有七子¶男六鑑鎮
欽鑰鎬鋭鑰州學生鋭余同年進士也今¶為武昌令鋭
初調崇明令以海道險不能迎養為憂¶孺人曰地之夷
險惟君所命汝苐安之况有汝諸兄¶奉我汝毋以我故
阻抑其志且此未必非福也曽無¶戚容後鋭以能調曲
周又調安邑孺人聞之曰當益¶慎其官則可亦竟無喜
顔故鋭數為令多以能稱孺¶人教之也女二人與子某
皆先孺人卒孫男十七人¶某某皆州學生初余既許之
<pb:KR4e0190_WYG_010-75a>
銘乆未有以應也後余¶家居而銳為武昌令遣使來速
銘乃克為之孺人葬<md:KR4e0190_SBCK_015-20b>¶以某年月日合於仲威君之兆故
孺人所夢處也銘¶曰有崇斯墳神所惎也山鬼䕶門辟
魑魅也氣如春¶温君子憇也生以為婚死不離也䕃彼
後昆永無匱¶也¶
　　　蔡母鄒孺人墓誌銘¶
蔡生瀛喪其母鄒孺人將葬請銘于余因泣而言曰¶嗟
乎吾母之生也偹嘗艱苦而不獲享一日之逸吾¶母之
<pb:KR4e0190_WYG_010-75b>
殯且葬也僅于歛形無以厚其終而恔于心此¶昔人之
所為痛心而自傷其貧者也瀛也奈何既而¶曰吾母雖
欎于生前庻幾可彰于身後雖葬不能偹<md:KR4e0190_SBCK_015-21a>¶禮庻幾可藉
此一片石而貽吾母以不朽也惟先生¶幸哀憐之初生
嘗學于予予固喜生之貧而有志也¶于是許生為銘其
母取生所為狀而叙之云鄒孺人¶者無錫鄒君廷章之
女蔡君元際之妻邑庠生瀛之¶母蔡君雖大族然貲故
貧君又倜儻不事畜藏囊篋¶屢空然而左綴右緝如補
<pb:KR4e0190_WYG_010-76a>
敝衣僅而獲完者以孺人¶為之經營黽勉于其内也生
瀛學古為儒不以貧故¶墮壞其業而隕穫其志以孺人
為之母而教督之也¶孺人父卒母華孺人獨寡居使華
孺人無子而有子¶以孺人為之女而迎之使就養于蔡
也蔡君前所娶<md:KR4e0190_SBCK_015-21b>¶華孺人既殁而所遺子女無母而有母
者以孺人為¶之後母而長養婚嫁之使與己子女同也
孺人之為¶婦也如夫有幹蠱之勤焉為女也如子有終
養之孝¶焉為後母也如母有鳲鳩之均焉而享年止于
<pb:KR4e0190_WYG_010-76b>
四十¶有七不克與夫子偕老啜菽飲水之奉亦不克食
報¶于其子於戲此瀛之所以重為悲痛而必求余銘者¶
也孺人子女孫云云卒以嘉靖年月日葬以明年月¶日
合于茅塘華孺人之兆禮也銘曰婦德含章弗耀¶厥美
曷銘孺人吾識其子作銘者誰維太史氏銘如¶可滅石
亦可毁<md:KR4e0190_SBCK_015-22a>¶　　　賀氏孫楊二妻墓誌銘(代父作/)¶
孫孺人者太學生賀君汝勉之妻而楊孺人者汝勉¶之
<pb:KR4e0190_WYG_010-77a>
繼妻也孫孺人卒于正德庚辰七月四日而楊孺¶人卒
于嘉靖辛卯七月八日至是為嘉靖丁酉十一¶月二十
一日始同葬于先塋之次其地曰官壩而汝¶勉因以二
孺人之銘來請于余余有女嫁于賀而汝¶勉之女又妻
于余甥余女與甥往往能道二孺人之¶行而况鄉進士
姜君為之狀可信也乃不辭而許之¶孫孺人父承事郎
諱堂楊孺人父承仕郎諱昺孫賀¶皆丹陽鉅族而楊之
族亦望于無錫故二孺人相繼<md:KR4e0190_SBCK_015-22b>¶歸于賀氏有朱陳之睦
<pb:KR4e0190_WYG_010-77b>
焉而二孺人者又皆柔惠婉¶娩克嫓厥美葢若生于一家
而非二姓之女偶然以¶聚為一人之婦者初汝勉未有
子是時汝勉與孫孺¶人年尚少可以有待而孺人已為
汝勉置側室且日¶夜冀其有子甚于自冀其有子也及
病且死猶惓惓¶以賀氏無子為意而屬其妾曰汝無子
吾不瞑矣又¶屬其女曰妾幸有子汝同胞也汝善視之
其望深而¶慮逺如平常時而不自知其身之悲也孫孺
人既沒¶而側室果有子其後楊孺人自有子與女矣楊
<pb:KR4e0190_WYG_010-78a>
孺人¶撫側室之子如孫孺人之志而均之于己子不曰
吾<md:KR4e0190_SBCK_015-23a>¶子嫡也楊孺人嫁孫所遺二女悉其裝以遣之不曰¶
留以嫁吾女也此凡婦人之所難而二孺人能之其¶操
行大略相同而孫既無子楊有子矣又夭孫年止¶三十
有七楊年止二十有七又皆不幸早世嗚呼此¶汝勉之
所以悲慟而必求予銘之使二孺人有傳也¶雖然顧予
不文其能使孺人有傳耶汝勉子二人楊¶孺人生一子
九歳而夭其一曰某聘何氏側室劉出¶也為楊孺人所
<pb:KR4e0190_WYG_010-78b>
撫者而其母故孫孺人所置也女三¶其二嫁楊銳周書
皆孫出而銳者余甥也其一尚㓜¶楊出也為之銘曰其
生也不相識而死其同宅以寜<md:KR4e0190_SBCK_015-23b>¶厥魄其死也不偕行而
葬其同銘以垂厥聲¶
　　　楊母唐孺人墓誌銘¶
唐孺人者余大父給事中曽可公之女余父永州知¶府
有懐翁之姊余順之之姑知冠縣晉齋公諱溢之¶婦太
學生東墅君諱墉之妻給事公與知縣公同年¶也故孺
<pb:KR4e0190_WYG_010-79a>
人以字於楊孺人性孝而惠少從給事公於¶官給事公
卒孺人從其母周孺人與弟有懐翁扶襯¶歸毁而嘔血
幾不可藥積數年乃止及歸東墅而東¶墅嫡母金與生
母潘孺人事之兩得其心中歳姑金¶與東墅君相繼卒
孺人㷀㷀遭兩喪哀慟積痞而痼<md:KR4e0190_SBCK_015-24a>¶晩年又遭叔父喪慟
而又病病少間痞又作遂不起¶嘉靖壬寅八月初四日
也年六十有三自孺人始嫁¶時楊氏門户方盛舅姑皆
無恙家事一不以關孺人¶而衣食饒給周孺人又甚愛
<pb:KR4e0190_WYG_010-79b>
其女欲數見之孺人不¶數月輒一來每來必月留乃去
既去則我饋遺問訊¶之使日不絶於路孺人亦數相報
以為常當是時孺¶人不知為婦之勞而晏然有為女之
樂後周孺人既¶沒舅知縣公亦物故東墅與其兄析産
東墅又少讀¶書不善治生則家日落于曩時孺人上奉
寡姑下釐¶家務井臼蚕績必自操之而亦不能如曩之
饒給也<md:KR4e0190_SBCK_015-24b>¶後東墅又死其子又析産為四則家又益落自
周孺¶人之沒而孺人獨與其弟婦相際則歳乃一來其
<pb:KR4e0190_WYG_010-80a>
後¶又獨與其諸姪婦相際也或四三歳乃一來其饋遺¶
問訊之使其數與踈亦率如其來之數孺人往來母¶家
既稀濶諸子又各自謀生或擕妻子徃田廬治田¶或往
贅于婦家孺人更悄然寡居而黽勉有無至老¶且病或
不自休也葢孺人所歴于夫家與母家凡三¶世而三變
嗚呼此可以知人世之感矣有懐翁與孺¶人最友愛孺
人病且死而有懐翁適官永州以是病¶不及候其藥沒
不及憑其尸病則姪順之往候其藥<md:KR4e0190_SBCK_015-25a>¶沒則姪正之往憑
<pb:KR4e0190_WYG_010-80b>
其尸而以訃于永州初孺人送弟¶往永州泣之甚曰吾
其不及見吾弟乎至是竟死且¶死謂諸子曰汝諸兄弟
幸輯睦吾不恨矣嗚呼諸子¶其終奉孺人之教以周旋
乎諸子勉之諸子者銳鎜¶鐈鉷也鎜太學生鐈鉷郡諸
生賀氏周氏鄒氏沈氏¶其婦也鄒婦先孺人七月而卒
遂與孺人同時以葬¶鄒於諸婦中最孝故其卒也孺人
哭之極哀遂以病¶女一嫁郡諸生蔣瑫孫男五葬以十
二月十五日墓¶在袁塘之原合于東墅君之兆將葬壻
<pb:KR4e0190_WYG_010-81a>
瑫既為之狀¶而順之乃銘曰夫竁其中旁有令婦孺人
歸此其永<md:KR4e0190_SBCK_015-25b>¶不朽¶
　　　吳母唐孺人墓誌銘¶
吾唐氏之先以詩書長厚創其家子孫相與守之其¶女
子亦往往有化於其風者若孺人其一人也性喜¶書(自/)
孝經女傳諸所常誦之外至於毉藥卜筮種樹¶之書顧
不如專門家耳然未嘗不通其㫖其試之亦¶數數有效
往來姻戚所或見有異書及諸禆官小説¶輒擕取以歸
<pb:KR4e0190_WYG_010-81b>
旬日而還之則既誦習之矣既老尤喜¶佛與道兩家言
日蔬素食焚香宴坐或夜中起坐若¶有意乎齋心修觀
之為者嗚呼使孺人不為女子其<md:KR4e0190_SBCK_015-26a>¶可以語於儒者性情
之㫖矣乎不然亦當為博涉多¶藝能人無疑也其禔身
不為矯飾然子女&KR0591;御日在¶側未嘗見其袒衣與其見
齒之笑其治家耕織累積¶絲粟然施藥與棺饘粥餓者
至不以脫簪賣衣為解¶其於族里雖其襫襏藍縷之㣲
待之未嘗不如富貴¶人其於姻戚雖其幾世之逺姻歳
<pb:KR4e0190_WYG_010-82a>
時棗栗腵脯之問¶施之未嘗不如近姻以是族人皆曰
孺人有德於我¶其姻戚皆曰孺人未嘗失禮於我性柔
儉慈静不色¶笑而其氣温然其於父母舅姑尤篤既嫁
至老數十¶年間毎語及父母苦楚輒欷歔泣下舅姑既
沒數十<md:KR4e0190_SBCK_015-26b>¶年間孺人亦已傳家事矣惟四時饋奠必躬滌
濯羞¶殽烝以為常孺人之卒也以歳祲避宼城郭痢疾
五¶十日卒嘉靖乙巳七月廿有六日也享年六十九月¶
十日返葬於董墅里合於其夫榆林衛經歴南墩公¶之
<pb:KR4e0190_WYG_010-82b>
兆禮也南墩諱静夫姓吳氏舅曰七品散官水南¶翁諱
良瑞姑曰張孺人父則余大父給事中贈奉訓¶大夫曽
可公母則余大母贈太宜人周也子一人國¶平云云孺
人同母三人余父永州守有懐翁其一人¶也姊一人嫁
於楊先孺人三年卒姊病時孺人往候¶姊左右抑搔給
事者月餘姊與之金墜胸為訣至是<md:KR4e0190_SBCK_015-27a>¶而孺人亦死蓋有
懷翁三歳而遭二同母之喪哀之¶而不忍銘也謂順之
曰小子銘之銘曰産於郭歸於¶鄉終於郭瘞於鄉葢魂
<pb:KR4e0190_WYG_010-83a>
氣何所不之而骨肉兹其永¶藏¶
　　　王冡婦唐孺人墓誌銘¶
孺人姓唐氏常之武進人户科給事中曽可公之孫¶永
州守有懐翁之女禮部郎中無錫王君九巖之婦¶編修
王懋中立道之妻而余順之之妹也孺人後其¶兄五歳
而生於姊妹行為第三孺人㓜頴慧紃組字¶書不煩於
教而若素為之兄毎曰惜女不為丈夫子<md:KR4e0190_SBCK_015-27b>¶而有懐翁亦
為之擇壻後乃得懋中十有七歳而卒¶二十有六歳以
<pb:KR4e0190_WYG_010-83b>
懋中官編修故封三十有三歳而卒¶其婦於懋中者十
有七年王氏故饒而懋中又少貴¶也孺人從於宦者十
年然所服御一不改其素非賔¶燕不設兼肉或懋中偶
飯於他所孺人輒為蔬具問¶之曰吾適不喜肉耳惟為
懋中肉必手調或一飯數¶起以為常懋中始未有子而
孺人齒僅踰弱也然已¶數憂之一日自歸寜載一女子
俱還顧謂懋中曰君¶大宗之後也不可以不亟圖此於
卜相皆宜予故為¶君聘之既乃時時為理膏沭笄櫛飾容
<pb:KR4e0190_WYG_010-84a>
止惟恐不當<md:KR4e0190_SBCK_015-28a>¶懋中意者嗚呼吾母任宜人有少君裙布
之儉是以¶諸女化之而孺人能淡泊撙約於既貴之後
任宜人¶有小星逮下之慈是以諸女化之而孺人能委
曲置¶妾於方盛之年葢所濡染者然也孺人事其姑朱
安¶人朱安人煦濡温厚無與比孺人於諸姒中尤曲得¶
其歡是以孺人毎自喜以為其在姑之側也如在母¶之
側也其事懋中懋中簡重詳慎内行修飭孺人揣¶其意
所注輒婉為將順若恐傷之然懋中或有微過¶則終日
<pb:KR4e0190_WYG_010-84b>
不自得其有善未嘗不力從㬰其間是以懋¶中毎自喜
以為吾得吾妻也如得吾友也孺人從懋<md:KR4e0190_SBCK_015-28b>¶中而北也則
念朱安人數千里外欵欵然如在朱安¶人之側也其辭
懋中於京師而歸事朱安人也則念¶懋中數千里外欵
欵然如在懋中之側也既死且憒¶矣索杯羮嘗之以為
甘也目女奴使進懋中所葢猶¶如在懋中之側也嗚呼
悲矣孺人卒於嘉靖甲辰五¶月二十一日初懋中在京
師欲請歸省令孺人先歸¶時暑月舟人病寒熱相染有
<pb:KR4e0190_WYG_010-85a>
死者孺人以一女子擕¶數㓜兒女與病者同載歴險數
千里固己心恐憔悴¶幸不病抵家未一月病遂作再旬
而卒其病亦寒熱¶也子一人化𢎞聘太學生安子介女
女二人其一人<md:KR4e0190_SBCK_015-29a>¶者母故孺人歸寜時所載與俱還者也
嗚呼吾宗自¶吾曾祖贈給事公而下其男子幸不絶衣
冠而女子¶之貴則自孺人始孺人姊妹凡六人以夫貴
者于今¶兩人其未三十而貴于室也獨孺人為然然卒
奪之¶年以死豈其豐其嗇固皆適然而值之者耶抑亦
<pb:KR4e0190_WYG_010-85b>
數¶之定而不可益損者耶懋中將以丙午春正月三日¶
葬孺人于前王村之新阡懋中既述孺人之行為狀¶矣
而余為之銘曰史氏之妹史氏之妻史也狀之史¶也銘
之後有考者其將在兹¶
　　<md:KR4e0190_SBCK_015-31b>¶　弟婦王氏墓誌銘¶
弟婦姓王氏尚書文肅公之曾孫女應天府經歴横¶山
文炳之女余父永州守有懐翁之中婦余弟郡學¶生正
之之妻也年十八而來嫁其生而貴家女也既<md:KR4e0190_SBCK_015-32a>¶嫁而驟
<pb:KR4e0190_WYG_010-86a>
見余儒生家所尚一旦解去所御金簮珥悉¶易以銀而
褧其華衣至於中饋女紅率常身先諸僮¶奴其所解去
金簪珥又以之易銀為本而經營什一¶之息拮据勤生
若素處窮約然者其性警慧爽豁故¶於人情世務不習
而曉家人尊卑上下一無不宜其¶舅稱之曰余中婦最
能潔茗精饌以適我意於是賔¶客茗饌有不盡以分屬
之諸婦而多以屬之中婦者¶其母徐孺人聞之曰是在
我側固然固知其能事舅¶也其姒余妻莊稱之曰吾嬸
<pb:KR4e0190_WYG_010-86b>
最能得我心事於是心¶腹委曲有不可以諮於其夫而
必以諮之姆嬸間者<md:KR4e0190_SBCK_015-32b>¶其姊妹聞之曰是在姊妹中固然
固知其能睦於其¶姒也其始歸余弟三歳而兩娠皆半
胎而堕即以後¶嗣為急偶余弟從余自宜興歸入室見
一女子訝問¶之知所置妾也余弟靳靳以年始弱冠為
辭不御而¶遣之後五六年竟無子乃更為置妾至親為
之膏髪¶整容惟恐不當余弟意居常夫婦間相得歡甚
也及¶置妾則毎割牀第之愛若使其妾得以時御焉而
<pb:KR4e0190_WYG_010-87a>
不¶以己故妨之者其在姊妹五人中最得其母徐孺人¶
意初横山公卒母以意遺之二百金乃以母當總總¶時
不忍受其後母病且卒以金簪分與諸女為訣其<md:KR4e0190_SBCK_015-33a>¶所分
又獨倍諸女乃復以獨厚為嫌而併辭其所同¶得者嗚
呼其能置妾於中年無子之日不足為難而¶能置妾於
少年始婚之時則為難能辭金於母存之¶日不足為難
而能辭金於終母之身則為難葢其自¶少知書稗官小
説終日未嘗去手毎覽至古人竒節¶輒激烈自詫恨其
<pb:KR4e0190_WYG_010-87b>
不為男子余以為正使其為男子¶必能磊磊植立不媢
妬以敗人之國不貨賄以自汙¶其身可知也與余弟夫
婦間相得歡甚而警戒相成¶之者尤切始余父宦於外
余獨與弟居弟或所過動¶也乃不喜而謂曰子縱不自
愛其若汝兄何且又為<md:KR4e0190_SBCK_015-33b>¶之隱䕶不使人知葢恐以是見
尤於其兄而或至於¶相踈也弟有一善可稱也則喜而
謂曰非子之能其¶汝兄薫染使然葢以是深動余弟而
欲其與兄相親¶善也以是余弟能知彊於為善而兄弟
<pb:KR4e0190_WYG_010-88a>
之好益宻彌¶縫從㬰其間葢有助焉以彼才且賢宜其
多男子享¶髙壽而竟以無子夭死其死也又以産此則
理數之¶不可知者也自其始連娠而墮則已不專意於
自娠¶矣既置妾固日夜以娠望之妾也及自娠矣衆且
以¶不妬之報庶或在此而竟以是死謂之何哉謂之何¶
哉其卒以嘉靖丁未六月初五日年二十有九葬以<md:KR4e0190_SBCK_015-34a>¶卒
之年十二月十三日祔於其姑余母任冝人兆之¶右方
銘曰詩詠螽斯詵詵振振嗟彼淑媛罹此不辰¶讓娠於
<pb:KR4e0190_WYG_010-88b>
妾不欲自娠幸自有娠卒災其身造物報施¶孰云可信
惟其美行乆而不泯伯氏銘之以垂家人¶
　
　
　
　
　
　荆川集巻十

<pb:KR4e0190_WYG_011-1a>
欽定四庫全書
　荆川集巻十一
　　　　　　　　　　　　明　唐順之　撰
　　行狀¶
　　　月樓唐翁行狀¶
月樓唐翁武進人也諱世美字某月樓其號大父封¶寺
副諱某者生五子仲子復為大理寺副後守平樂¶有宦
績載在國志封寺副之少子贈給事中諱某號¶友蘭翁
<pb:KR4e0190_WYG_011-1b>
生四子長子為給事中翁其第三子翁貌魁<md:KR4e0190_SBCK_015-34b>¶岸為人倜
儻負氣嘗從伯兄給事公指受章句能涉¶獵記誦然家
故産薄而友蘭翁又病癱臥米鹽醫藥¶婚嫁百費叢於
伯兄伯兄又方日夜治經史聚徒而¶教之其勢不相給
也翁以故廢其學而營於家翁雖¶已不治經然不輟文
墨其閒時則作為草書遂窮極¶竒變闔闢閃縮上逼懐
素詩歌有唐人風骨是時翁¶伯兄既以文雄於當世而季
弟竹忩翁善畫尤以草¶蟲名一時言文章字畫歸唐氏
<pb:KR4e0190_WYG_011-2a>
云伯兄為給事中值¶敬皇帝在位言官甚見親幸有權
給事公素小心慎¶事屢為書與翁大要教之謙下毋輒
入州縣門即入<md:KR4e0190_SBCK_015-35a>¶必傴僂不得騎閭巷往來戢族屬僮奴
不得閙街市¶中翁遵其説而行之是以唐氏雖世宦然
未嘗有子¶弟為鄉里所苦者後三十餘年嘉靖某甲子
翁年七¶十餘郡太守請與蜡賔後若干年詔賜天下老
人¶粟帛八十以上冠帶翁於是始冠帶然始一服之後¶
不更服也嘗一與蜡賔後太守連歲以故事請然亦¶不
<pb:KR4e0190_WYG_011-2b>
更往其好省事如此始翁壯時唐氏以給事公故¶方盛
給事公自為庠生有名聲已能盡致數邑客後¶為給事
賔客益輳翁家居則應接賔客出則從親朋¶隣里邀請
酒殽之㑹投壺陸博遨遊宴笑之歡碌碌<md:KR4e0190_SBCK_015-35b>¶不絶翁每所
過輒為上客議論常摧其一座人以是¶人益貌之後翁
既老兄弟物故盡平生故人多不存¶存者亦衰且病不
能相往來矣翁又失其壯子獨擕¶二幼孫以居雖門外
終歲率不一出甘脆滫瀡所以¶輔老之具亦不能豐也
<pb:KR4e0190_WYG_011-3a>
時時有一二族子問起居翁¶據牀坐與之道説故事助
遣歲時而已人謂翁由喧¶熱至落莫不能無介介翁獨
翛然自得也然自翁而¶上友蘭翁年至四十有幾翁伯
兄仲兄亦皆不及五¶十而卒竹忩翁卒以五十而翁在
父子兄弟中獨巋¶然老壽至於八十有三其所得可不
謂厚也歟翁配<md:KR4e0190_SBCK_015-36a>¶云云葬以卒後三月某甲子在黄塘祖
塋之次於是¶一之圖所以不朽翁而欲請銘於立言君
子乃謂順¶之述其事略順之於翁為姪孫而給事公之
<pb:KR4e0190_WYG_011-3b>
孫云¶
　　<md:KR4e0190_SBCK_016-1a>¶墓表¶
　　　春坊中允方泉李君墓表¶
方泉李君既卒其父推官公謂余與君同寮相好也¶以
書來請余表君之墓君姓李氏諱學詩字正夫世¶為萊
州府平度州人大父諱琮父推官公慧也生二¶子而君
為長君少頴異沈静治經通尚書乙酉秋郡¶守李君霆
夢桃花洞中一少年得雋已而君中試君¶結廬讀書處
<pb:KR4e0190_WYG_011-4a>
則桃花洞之麓也丙戌第進士為永平¶府推官法麗於
情數决滯獄三年以薦召入為稽勲<md:KR4e0190_SBCK_016-1b>¶司主事頃之陞考
功司員外郎會朝覲考察君與有¶司佐其長僚黜陟用
精已而調文選員外郎君之在¶考功也而余亦入為考
功主事始與君相識君為人¶豐肉踈眉目進止雍容與
人接婉婉若處女腹中坦¶坦不蓄鱗甲以此能在處協
于僚友間其治獄也未¶嘗以鉤距為巧其考課也未嘗
以按吏為功是時都¶御史王浚川公有物望不輕一言
<pb:KR4e0190_WYG_011-4b>
假人自君為諸生¶而浚川公為提學則己竒君後君居
吏部浚川公熟¶視君益以為逺器數言於諸公卿間諸
公卿自是知¶君亦以為逺器也君居閒獨喜為詩然在
衆中絶口<md:KR4e0190_SBCK_016-2a>¶未嘗言詩其自晦多如是在文選未幾改官
為翰林¶院編修頃之丁母楊宜人憂既葬廬於墓側産
芝三¶本髙尺許然君不自以為瑞而亦不言於人服除
赴¶官戊戌春同考會試事己亥東朝建君拜左春坊¶左
中允兼翰林院修撰未幾充經筵講官庚子秋主¶順天
<pb:KR4e0190_WYG_011-5a>
府鄉試踰年以病卒嘉靖辛丑六月某日也年¶三十有
九君之入翰林也是時與君同入先後十有¶一人皆取
之科道與諸部屬而君與余則皆自吏部¶入居二年余
罷歸而編修鄞陳君束出為按察僉事¶是年編修山陽
盧君淮卒明年修撰東平王君汝孝<md:KR4e0190_SBCK_016-2b>¶出為按察副使又
三年余起為春坊司諫是年中允¶閩陳君節之卒明年
陳君束以副使卒是年余再罷¶歸明年而君又卒嗚呼
維昔官翰林者進士髙甲與¶庶吉士兩塗而已今¶天子
<pb:KR4e0190_WYG_011-5b>
在位以為此不足以博求碩士遂改其制癸巳¶之歲乃
得君等十有一人於是此十有一人者入則¶陪侍經幄
退則校讐東觀景從響附人思自竭以報¶殊恩暇則相
與接杯酒或限韻賦詩分曹壺奕或雜¶以詼諧嘲笑以
極文儒墨士之樂于此之時彬彬雅¶雅争先恐後何其
盛耶七八年間在鬼録者幾及其<md:KR4e0190_SBCK_016-3a>¶半出者罷者亦又幾
人其尚在院者纔兩三人耳嗚¶呼何其有終之鮮與自
古文儒之士委棄於草野者¶不少乃其間得自致於金
<pb:KR4e0190_WYG_011-6a>
馬玉堂之列以桀然自見¶其才者千百而一兩人耳其
遇不可謂不幸¶天子度常格而用人亦冀以得魁梧瓌
偉之雋蓋蒐¶於千百庶僚之中獲此數人其致之不可
謂不艱而¶淪落銷歇若此其奄忽也豈非憐才者之所
嘆與故¶為表君之墓而并名其人以志余之所感云¶
　　　户部主事陳君墓表¶
嘉靖己丑歲吾郡之士同舉進士者凡八人于是此<md:KR4e0190_SBCK_016-3b>¶八
人者得羣然咸聚於京師未幾則或去或留或去¶者復
<pb:KR4e0190_WYG_011-6b>
留而留者又踵以去其間得相聚京師者率不¶過四五
人或三二人再不能及于八人之數而其後¶無錫張君
舜舉與余相繼罷去則此八人之中罷其¶兩人其後江
隂陳君又卒於京師此八人之中䘮其¶一人矣嗚呼是
可嘆也憶昔此八人相與日夕具杯¶酒相歡笑此時固
亦知其聚者終不能不散然殊不¶意其遽然遽散去猶
冀且復聚縱使散去不復聚亦¶不意升沈存沒邈然分
隔遽至於此然此猶七八年¶之間耳使更復此七八年
<pb:KR4e0190_WYG_011-7a>
或數十年則人事之錯迕<md:KR4e0190_SBCK_016-4a>¶消息愈益不齊而其聚散升
沈存沒之感計亦不止¶如此而已嗚呼此可以知人生
之若浮與天地之為¶逆旅矣而亦何恠其然也歟然方
其聚也則為歡¶然以喜其散也則為之慨然以憶其罷
而去也則或¶為之悵然以唁其沒而不可作也則或為
之欷嘘流¶涕以悲亦有情者之所不能已歟然則子達
之亡此¶七人者莫不悲焉而余獨有所深悲于子達者
以子¶達有樸茂愿慤之質有務為君子之志而學未及
<pb:KR4e0190_WYG_011-7b>
充¶乎其質力未及竟乎其志非惟大官老壽限于命而¶
不可得而問學事業之可以自致者亦若有所限焉<md:KR4e0190_SBCK_016-4b>¶而
未究乎其止也此子達之所以為悲歟彼區區聚¶散升
沈存沒之感固又不足較矣子達諱詞自號茶¶丘居士
以進士授户部山東司主事歴官若干年而¶卒卒時年
纔三十有六陳氏故饒於貲而君能刻苦¶自植立其在
衆人中衣裳言貌絶不類紛華子弟而¶其在官絶不營
營然廣交游借聲譽為富人事其為¶户部嘗監太倉軍
<pb:KR4e0190_WYG_011-8a>
儲又監淮安清江浦漕務最後撿¶校諸司章奏皆精鍊
謹潔能于其官而君自少孤事¶其叔青田如事父之禮
友其從兄子和如其親弟兄¶家之筦鑰一總于青田而
君不知焉君出入必稟命于<md:KR4e0190_SBCK_016-5a>¶青田翁而後從事觀君之
居家與其居官而予所稱君¶之質與其志大率可知也
君始有二子而夭後君卒¶之八月其妻吳安人始生一
子名之曰之才安人系¶出恭靖侯良之後有賢行而青
田又為之綱紀于外¶其必能相與立孤以成君志也嗚
<pb:KR4e0190_WYG_011-8b>
呼陳氏之以善聞¶也乆矣而君父敔山公既舉於鄉又
不顯以死至君¶且顯矣而天又嗇之固將以昌其後乎
曩癸巳之歲¶余再官京師㑹君亦繼至于是所謂八人
者獨余與¶君二人在京師後雖繼有至者又不乆以去
而君與¶余至再更寒暑而後别且以余之迂戅無似幸
不為<md:KR4e0190_SBCK_016-5b>¶此七人所棄斥而君尤若以余為可與者盖君於
余¶交深而信篤如此君之沒余安得黙然無一言也君¶
墓誌行狀既自屬于學士張公與户部主事曹君獨¶墓
<pb:KR4e0190_WYG_011-9a>
表未有所屬青田翁以請於余盖君未嘗有言而¶青田
翁揣知君之意或在余也君世譜履歴則誌已¶詳故余
獨序交游始終以道君之可悲者以揭于君¶之墓而又
將以貽諸此六人者云¶
　　　都察院都事秦君墓表¶
錫之言孝弟篤行有家法者必歸秦氏秦氏之先貞¶静
先生諱旭隐居行誼既沒而鄉人私謚貞静先生<md:KR4e0190_SBCK_016-6a>¶以長
子䕫官封中憲大夫然鄉人不稱其官而稱之¶曰貞静
<pb:KR4e0190_WYG_011-9b>
先生貞静次子永孚以孝子旌弟仲孚亦孝¶鄉人稱之
曰雙孝秦氏君諱鏜字國和號類樗山人¶貞静先生之
孫而孝子公之子也自少為邑諸生治¶所謂時文者最
精每御史歲試諸生諸生心擬甲乙¶多目君君亦每自
負及案出卒無前君者然六試於¶鄉而後第五試於㑹
皆不第已而罷試家居若干年¶嘉靖辛丑即家授南京
都察院都事以卒年七十有¶九君之罷試也以親老且
病故竟二親死君亦遂不¶仕也曰吾禄不及吾親乃欲
<pb:KR4e0190_WYG_011-10a>
以衰年為子孫竊禄耶<md:KR4e0190_SBCK_016-6b>¶初孝子公事其父貞静與其母
殷恭人惟其志而不¶忍傷至於刺血吮瘡不憚為之及
君事孝子公一如¶其所以事貞静者其事母張孺人一
如其所以事殷¶恭人者孝子公仁慈儉朴君為是羣下
不輕鞭呵中¶堂無叱咤之聲平生自饗匕筯不出蔬豆
之外懼少¶失孝子公意張孺人嘗病癱不能起又瘖不
能言君¶以意揣其寒温飽饑而時食衣之便溺起坐必
君自¶扶抱朝夕必侍如是者十九年雖女使亦不以屬
<pb:KR4e0190_WYG_011-10b>
然¶此蓋君之所謂孝者即甚勞勩亦不過乎煦愉抑搔¶
人子之常事獨念君束髪即以文自奮人亦期君於<md:KR4e0190_SBCK_016-7a>¶當
時所謂功名顯榮縱不有得于前必有得于後而¶君乃
鋭然自割於强盛之年非孝愛純至一不中熱¶於世味
有所不能是則難耳抑人亦有言子而仕雖¶有離憂樂
也子而在側雖無離憂不樂也人情豈異¶是哉君乃能
使其親忘乎人情之所樂而深樂乎人¶情之所不樂者
其必有委曲感移乎親之心而人不¶能知是尤所以為
<pb:KR4e0190_WYG_011-11a>
難也君事寡姊曲有恩禮姊亦以¶節見旌君為人悃愊
無表暴之飾然重節槩厲廉隅¶不妄交游不輕謁於有
司君既自以詩書行誼守為¶家法於教子孫也尤篤子
孫化之街衢之間褒衣矩<md:KR4e0190_SBCK_016-7b>¶步不問可知其為君家弟子
庚子歲子涵孫禾舉於¶鄉癸夘孫梁又舉鄉之人不以
子孫之堦於榮進為¶秦氏賀而以子孫恂恂謹讓守家
法為秦氏賀也盖¶吾友施君子羽狀君之行而為之説
以比於漢石氏¶其説然矣然石氏自建慶而下不再世
<pb:KR4e0190_WYG_011-11b>
孝謹遂衰豈¶非其質行有餘而詩書學問之澤不足以
維持之耶¶有石氏之孝弟矣而又能從事乎齊魯諸儒
之所謂¶文學者以益修乎其所未至則秦氏孝謹之風
其將¶不衰矣乎余故因表君之墓而并書之以詔其後
之¶人<md:KR4e0190_SBCK_016-8a>¶　　　普安州判杭君墓表¶
嗚呼是為吾友宜興杭君錫賢之墓杭君諱封錫賢¶其
字號日惺布政澤西公之子都御史雙溪公之兄¶子也
<pb:KR4e0190_WYG_011-12a>
乙未歲余罷官歸客宜興寔館於君余性褊且¶戅在鄉
曲孑孑不能與人為同然獨嘗心善君君自¶少以宦游
子弟著文行其所結納多海内知名之士¶顧余何取然
君與余獨深相好也以是于君乎館余¶所館距君所居
五六十里君數數往来候余或相對¶一室講論經史或
邀余游東西溪及銅官諸山所至¶輒盤桓竟日或相與
賦詩為樂余是時居常以病謝<md:KR4e0190_SBCK_016-8b>¶客然於君之来未嘗不
喜余於山水亦雅不甚好然¶於君之請未嘗不從與君
<pb:KR4e0190_WYG_011-12b>
處乆而益津津有味而亦¶益知君之為人君外和而中
介其遇事小心能忍待¶人依於謙厚於好善尤篤甚於
世之嗜勢利者其臭¶味苟同雖其四海九州之人君縱
不能徧與之接然¶其心未嘗不慕而求之其臭味苟不
同雖其里閈姻¶戚之人君縱强與之接然其心未嘗不
踈而逺之其¶慕而求之也然未嘗翕翕以相驩其踈而
逺之也然¶未嘗悻悻以相忤余以是益信君為長者余
既居宜¶興兩年會有春坊司諫之命去如京師未幾君
<pb:KR4e0190_WYG_011-13a>
亦<md:KR4e0190_SBCK_016-9a>¶以選入就試北畿復得與君日夕往来如宜興時君¶
居京師尤自守不妄與人交獨余所善吉水羅達夫¶富
順熊叔仁平凉趙景仁君介余徧與之游甚狎至¶於大
官勢人之門雖君力能自通然絶不往也始君¶少時從
澤西公在京師學於翰林諸先生其為文有¶矩矱為縣
諸生已能出名聲然數試不利後為太學¶生師事湛甘
泉吕經野鄒東郭三先生三先生亦深¶器君君益思自
奮及余與君會宜興則君年且五十¶矣而其氣不少衰
<pb:KR4e0190_WYG_011-13b>
時時作為文章包羅馳騁沛如也¶既試北畿又不利于
是始就選有勸以賂者君<md:KR4e0190_SBCK_016-9b>¶艴然曰吾父吾叔並以直節
蒞官吾縱不能似柰何¶以此為吾父吾叔羞竟不肯于
是選普安州判官歸¶至淮病卒年五十有七自君在京
師而余以狂言再¶謫為民君送我於崇文門外眤眤不
能别且謂余曰¶君去吾亦歸矣與君結廬深山以老焉
可也未幾而¶君竟死嗚呼余烏得無情哉乃為敘始終
游從之故¶與君為人之大略而書之於其墓
<pb:KR4e0190_WYG_011-14a>
　　　按察司照磨吳君墓表¶
文字之變於今世極矣古者秉是非之公以榮辱其¶人故
史與銘相並而行其異者史則美惡兼載銘則<md:KR4e0190_SBCK_016-10a>¶稱美而不
稱惡美惡兼載則以善善為予以惡惡為¶奪予與奪並故
其為教也章稱美而不稱惡則以得¶銘為予以不得銘
為奪奪因予顯故其為教也㣲義¶主於兼載則雖家人
里巷之碎事可以廣異聞者亦¶或採焉故其為體也不
嫌於詳義主於兼美則非勞¶臣烈士之殊迹可以繫世
<pb:KR4e0190_WYG_011-14b>
風者率不列焉故其為體¶不嫌於簡是銘較之史猶嚴
也後世史與銘皆非¶古矣而銘之濫且誣也尤甚漢蔡
中郎以一代史才¶自負至其所為碑文則自以為多愧
辭豈中郎知嚴¶於史而不知嚴於銘耶然則銘之不足
據以輕重也<md:KR4e0190_SBCK_016-10b>¶在漢而已然今又何恠余兩為史官皆以
不稱罷而¶姻戚閭里以其嘗職史故往往以銘辭見屬
嗚呼試¶㸃檢前後所為銘其如中郎之愧辭者有之乎
無也¶余進而位於朝不能信予奪於其史退而處於鄉
<pb:KR4e0190_WYG_011-15a>
不¶能信予奪於其銘是余罪也雖然予奪非余之所敢¶
也是以欲絶筆於銘焉其或牽於一二親故之請有¶不
能盡絶者則謹書其姓名里宦系世卒葬月日此¶外則
不敢輕置一言雖不盡應古銘法亦庶幾從簡¶近古之
意焉墓有銘有表表亦銘也今予所為表者¶是維按察
司照磨吳君之墓據君之族孫進士禎所<md:KR4e0190_SBCK_016-11a>¶為状君諱文
字從周號鯁齋世為無錫之閭江大父¶諱某云云君少
讀書為邑諸生後援例入太學凡兩¶試不中第已而選
<pb:KR4e0190_WYG_011-15b>
福寧州幕官陞山東按察司照磨¶不赴任遂乞致仕家
居凡幾年病脾一嵗卒嘉靖某¶年月日也年七十有五
墓在閭江第二灣祖塋之次¶葬以卒之又明年某月某
日將葬君之二子忞慰詣¶余請文而君族弟從夏實為
之先二子且致君遺言¶曰吾死汝必於唐太史乞言焉
從夏為吾母任宜人¶後母之弟其人恬静有守余雅重
之故其為君請不¶可辭而余嘗兩㑹君於京師其氣温
然謙厚人也始<md:KR4e0190_SBCK_016-11b>¶改官而乞身賢乎冒競不知返者君之
<pb:KR4e0190_WYG_011-16a>
遺言又如此¶嗚呼君豈以余不能為愧辭也故余敘所
以不敢¶輕為銘之説及所以銘君之故而謹書君之姓
名里¶宦系世卒葬月日為文而授之忞慰使鑱諸墓上¶
　　　華三山墓表¶
華三山翁諱從智字克禎按察副使金之父也副使¶為
户部主事時封翁以其官副使廉靜樸木有古人¶之風
余心敬慕其為人後乃稍聞三山公之行事而¶知副使
之樹立有自也則又敬慕三山翁已而得翁¶所為佘山
<pb:KR4e0190_WYG_011-16b>
百詠詩其語類古之隐君子自足於一丘<md:KR4e0190_SBCK_016-12a>¶一壑而不好
於物者余嘗欲走佘山訪翁以庶幾獲¶見所謂山澤之
臞而未能也嘉靖壬寅四月十有四¶日翁以病卒年八
十有二於是副使来請余表君之¶墓嗚呼余於翁有感
矣翁生為富人而以子貴為封¶官諸富人率隂陽予奪
多其綱絡以力争錐刀其貴¶人父兄或憑其氣力漁獵
其人饜其谿心翁乃約已¶而豐人一切屏機穽不事賈
田宅從其贏斂租息從¶其肭衣食人也從其贏自衣食
<pb:KR4e0190_WYG_011-17a>
也從其肭又諸富人¶與貴人父兄率飾冠帶都騶奴日
夜碌碌以刺候造¶請結納為事以厚其交而多其勢或
時節往来府縣<md:KR4e0190_SBCK_016-12b>¶門入則僂僂柔色詞以媚出則詡詡張
眉目以矜翁¶獨一切謝去塞竇自藏在佘山三十年束
帶見賔客¶之日可數也盖翁之泊於利而䟽於勢若此
宜其發¶之詩歌而特有類乎古之隐君子也哉余是以
諾副¶使君之請而表於其墓翁墓在佘山翁所自營也
翁¶少嘗力於治生以逸其父西野翁後西野翁沒翁遂
<pb:KR4e0190_WYG_011-17b>
去其故居而老於佘乃自為塋塜因山而壘植一木¶必
其材甃一石必其無泐費可若干金以上經營勤¶瘁且
數十年而後完雖然古有説矣聲利腐鼠也形¶骸委蛻
也故達者解焉翁雖不恡情於其一乃若不<md:KR4e0190_SBCK_016-13a>¶能不恡情
於其一焉者何耶且夫役其一生之力營¶營焉以計其
身後委蛻之藏與彼役其一生之力營¶營焉以計其身
前腐鼠之奉其較亦何能大相逺而¶翁乃躭之不置其
亦未可以為達歟或曰唐司空生¶嘗為之矣司空生達
<pb:KR4e0190_WYG_011-18a>
人也故達乎死生之際則王孫¶之裸葬可也司空生之
自為塋塜而飲酒賦詩其中¶可也翁父西野翁諱某祖
某家於無錫之鵝湖華氏¶自翁十五世祖當宋南渡始
自汴徙無錫居某地幾¶世祖自某地徙某地而五世祖
又自某地徙鵝湖其¶墓亦隨所徙族大而墓散往往蔽
草莽間翁遂為巨<md:KR4e0190_SBCK_016-13b>¶碑數通各題小傳碣諸其墓為識而
翁始墓於佘翁¶配云云¶
　　　莆田林氏先墓表
<pb:KR4e0190_WYG_011-18b>
莆田林君華述其先人之行而請余為之表於其墓¶曰
少而為儒老而投閒其績文强記推於士人而好¶施善
忍著於鄉曲自少孤獨與母居母或不懌輒臥¶不食則
跪俯牀下求親黨慰觧百方母懌然後跪為¶之起母食
然後食是吾大父洗心公之行也雖不為¶儒生章句然
喜誦詩書旁及簫管歌曲卜筮星歴之¶學尤精康節易
數而時諷其所為擊壤詩故其平生<md:KR4e0190_SBCK_016-14a>¶遇歡愉窮窘悲愁
死生之變以為是數也嗒然絶不¶以逆順生心少喪母
<pb:KR4e0190_WYG_011-19a>
喪哭之目盡腫數至失明後遭¶父喪窶不能給則躬負
尸於牀而鬻衣質屋以供含¶襲其後繼母寡居而家又
窶甚滫瀡襦緼之奉有豐¶無缺是吾父敬菴公之行也
寒煖飽饑起居盥頮事¶關舅姑者以身任之不以勞相
遺井汲竈燎器滌衣¶澣棗栗挑剥家之𤨏細事闗妯娌
者以身先之不以¶難相推諸妯娌見其卑柔或侮以非
意則善解遣之¶復有煦濡翕訿者又正色拒之久之諸
妯娌皆服而¶舅姑則益喜是吾母周安人之行也嗟乎
<pb:KR4e0190_WYG_011-19b>
華不幸十<md:KR4e0190_SBCK_016-14b>¶三而喪吾大父十七而喪吾母二十而喪吾
父空乏¶顛沛不能存然思先人之義即以不忘溝壑自
厲嘗¶乏食竟日危坐讀易或雪夜衣絺覆草獨處慷慨
歌¶聲達旦益奮激不改以先人遺教在不敢背也華自¶
壬辰登第至於今十有四年而任今職所居官處患¶難
臨民益思砥礪名節深以罔上殘下冐進壞道為¶耻以
先人遺教在不忍玷也大懼先人之善泯墜不¶紀是以
日夜悼心惟君與華相知深敢以累君華之¶請余文也
<pb:KR4e0190_WYG_011-20a>
盖在知鎮江之二年余諾之而未有以應¶也後二年御
史奏華激變事被逮京師華以書别余<md:KR4e0190_SBCK_016-15a>¶曰苟君不遺余
先人而終賜之華即死瞑矣華發鎮¶江哭而送之江者
幾萬人擁傳車不能行逮者愕眙¶且笑曰是可以為激
變矣華至京師上奏自辨¶天子以為直而京師諸貴人
亦多言華枉者於是¶天子竟不深罪華而罷為民以歸
華於道遣其弟苹¶以書来曰華誠不自意復奉先人丘
墓惟君所以嘉¶惠先人者願終賜之嗚呼余於是益感
<pb:KR4e0190_WYG_011-20b>
涉世之難也¶將為籧篨戚施嚘咿唯阿苞苴承迎之行
可以無譴¶訶憎疾於人然或不免譴訶憎疾於鬼神而
且遺先¶人以惡名將為矯世厲俗捐私奉公嶄崖狷潔
之行<md:KR4e0190_SBCK_016-15b>¶可以無譴訶憎疾於鬼神然或不免譴訶憎疾於
人¶甚者為世戮辱以憂丘壠是兩者不知其孰可也以¶
華之自處固以謂可以無譴訶憎疾於鬼神而貽先¶人
以令名然卒不免譴訶憎疾於人既觸法矣然猶¶得免
僇辱以奉先人丘壠以不為譴訶憎疾者所快¶盖非¶天
<pb:KR4e0190_WYG_011-21a>
子聖明至仁保全善類則不及此故特為紀之以¶著於
世且使世之人知種德積行雖𡒄坎其身必發¶之於其
子孫如林氏之先人秉道守正雖遭罹讒疾¶終獲保全
如華者以為仁人志士之勸其於世教未<md:KR4e0190_SBCK_016-16a>¶必無補云¶
　　　彭翠岩處士墓表¶
古之人有書其人之墓者必其智足以知其人者也¶智
不足以知其人而據其所傳聞書之雖其當實君¶子且
以為近誣而况其不當實者乎雖或知不足以¶知其人
<pb:KR4e0190_WYG_011-21b>
而知其子弟則為之書其父兄者今往往有¶之然其不
失實者亦或少矣自余稍知為文惟書人¶之墓則尤不
敢不謹知不足以知其人不敢書雖或¶知其子弟而亦
不敢以書其父兄今余既未足以知¶處士而又未獲游
於處士之子郡推君而特為之書<md:KR4e0190_SBCK_016-16b>¶者盖郡推君之僚于
余父也最乆而余父之知郡推¶君也最深則因余父以
知郡推君之為人而因郡推¶君之所稱述者以知處士
之為人其亦庶乎可以不¶失實焉否也按狀處士諱顥
<pb:KR4e0190_WYG_011-22a>
遵道其字處士居常自¶言曰拙可以勤補而窘可以儉
裕故其俯拾仰取凡¶所以家人生産之計未嘗不出於
勤而其服食器具¶凡其所以自奉未嘗不出于儉然至
貧不能屋者為¶之屋貸而不能償者還其劵或遇賢士
君子其將迎¶而贈送之也必恭其貌而豐其儀故士君
子樂與之¶游而鄉之人不病其為纎嗇也其更&KR0008;賦役
凡所以<md:KR4e0190_SBCK_016-17a>¶急公家之事者先於所以謀其私至於體其同
室之¶休戚通其有無而孔懐其死喪其所以為其父母
<pb:KR4e0190_WYG_011-22b>
之¶子者先於所以為其子處士既自以不能讀書為儒¶
而獨屬意於郡推君郡推君之少也擇師教之而時¶督
之曰若頼祖父餘業幸無飢寒而不刻骨自植立¶而惰
窳以敗是羞余也嘉靖壬午郡推君舉於鄉處¶士且喜
且督之曰更志其大者可也盖郡推君述處¶士之行大
略如此而余父為余言郡推君之為人縮¶縮謹甚其治
獄多所貸舎不以鍜鍊為能雖鞭楚常¶恐傷之是殆有
聞於處士長者之教乎余是以因余<md:KR4e0190_SBCK_016-17b>¶父以知郡推公因
<pb:KR4e0190_WYG_011-23a>
郡推公以知處士而為之記之也¶處士祖希載父德甫
自處士祖父而上皆不仕而處¶士有子澄始舉於鄉今
為永州府推官配晏孺人狀¶以為安祥雍肅能助處士
之不逮者也子三人長即¶澄次渾太學生皆晏出也次
深側出也孫男六人天¶禄天初天視天祐而天禄天初
天祐皆邑庠生天視¶太學生其二也幼未名處士卒於
嘉靖某年月日年¶六十有三晏孺人卒於某年月日年
五十有九至嘉¶靖丙申十一月日始合葬於萬載縣北
<pb:KR4e0190_WYG_011-23b>
九子石之岡¶處士系出宋待制忠肅公龜年之後世居
臨江之清<md:KR4e0190_SBCK_016-18a>¶江至六世祖始徙袁之萬載城東而翁又構
别業於¶城北龍溪之滸龍溪迤南有岩積翠作亭其上
而自¶號曰翠岩處士余因為之表曰是維翠岩處士之
墓¶云¶
　　傳¶
　　　周襄敏公傳¶
公姓周氏諱金字子庚號約菴其先武進人也國初¶有
<pb:KR4e0190_WYG_011-24a>
彦居者以閭右徙南京因家焉至公為都御史復¶還居
武進彦居生贈户部尚書道信妻贈夫人董氏¶於公為
祖妣道信生贈户部尚書廣妻贈夫人張氏<md:KR4e0190_SBCK_016-18b>¶於公為考
妣墳墓皆在南京而公始賜葬於武進之¶惠化鄉公自
弱冠為應天學生𢎞治甲子舉鄉試正¶德戊辰舉進士
擢給事中陞太僕少卿僉都御史轉¶副都御史致仕家
居六年以薦起為副都御史陞兵¶部侍郎轉右都御史尋
轉左陞尚書南京南京公所¶生長也因得焚黄先人之
<pb:KR4e0190_WYG_011-24b>
墓南京人以為榮公之始¶為給事也於户右於工左於
兵復都於户凡歴三科¶為都御史也僉於延綏副於宣
府於保定右左於淮¶鳯凡歴四地為尚書也於刑於户
凡兩部公所歴多¶在錢穀刑名兵戎劇曹與邊腹要地
公為人闊達警<md:KR4e0190_SBCK_016-19a>¶敏自在科中則已練習人情世務章數
十餘上度可¶施行而後言不效迂生敢言而已武廟數
游幸晏¶朝公上疏請復常朝之規退則躬覽章奏以總
權綱¶亦頗見采納時貴寵用事國儲蠧於冗食公言京
<pb:KR4e0190_WYG_011-25a>
糧¶嵗入三百五萬而食者嵗乃四百三萬乞痛加澄汰¶
便又言中官以迎佛以織造濫討引鹽暴横道路又¶言
都督馬昂納女弟後宫外議或云已娠請誅昂而¶還其
女弟後昂雖不罪而女竟被黜及公沒禮部為公¶請贈
諡亦獨以公為給事時能隂銷禍孽指此疏也¶方是時
奄幸相繼擅勢尤與言路為仇不旦暮死則<md:KR4e0190_SBCK_016-19b>¶竄少能全
者公在科九年卒以老成周慎免於戮辱¶而以乆次得
擢為太僕公貌瓌偉善議論其在科中¶每九卿廷議軍
<pb:KR4e0190_WYG_011-25b>
機大事邊境要害衆輒目屬公公口¶對甚辨聞者莫不
心愜壬申狼山之捷兵部議有功¶將士例陞三級公笑
曰不然將士有實職有虚銜有¶正副㕘遊實職大而虚
銜反小有管哨管隊實職小¶而虚銜反大今一例陞級
則管哨以下皆可為督府¶而㕘副以上或止於都司首
尾倒置非便衆是之癸¶酉廷議用兵土畨復哈密公極
言西邊虚憊而土畨¶險逺且青海之賊窺伺西寧乃欲
逺拯哈密譬之人<md:KR4e0190_SBCK_016-20a>¶家囊篋空虚子弟臧獲疲死而盗賊
<pb:KR4e0190_WYG_011-26a>
滿門庭將拯門¶庭之冦乎抑急比隣之灾乎衆曰是則
然矣如土畨¶索金幣何公曰彼能效順國家何愛於賞
不然勦之¶未晩也已而卒從公議于是衆以公可屬邊
事推延¶綏則推公推宣府則推公公既家居廷臣交口
薦猶¶尚以邊事也公在兩鎮值寧夏甘肅大同三變之
後¶公既素豁達不拘謭有帥臣體裁又善煦愉接下邊¶
人見公色詞既已心安公公益務寛簡繩法以燠休慰¶¶
帖之嘗欲笞一二走卒時窮冬多不袴公見之惻¶然曰
<pb:KR4e0190_WYG_011-26b>
邊人窘乃若是遂不忍笞而百方為之招商聚<md:KR4e0190_SBCK_016-20b>¶粟廣屯
積芻以時給其食使人人有重生之心又為¶之葺墩墻
以衞其居䟽石渠以足其水凡有規畫期¶於利盡而人
不勞邊人益愛公嘉靖甲申公在延綏¶㑹大同殺都御
史報至公諤然因入靜室蹰踟乆之¶喜曰吾得之矣乃
開門召諸將吏軍卒盡入環列庭¶下謂之曰若輩知大
同殺都御史乎衆曰知之公曰¶若輩以殺之為得已耶
非得已耶衆叩頭曰狂賊自¶取族耳尚何道公曰不然
<pb:KR4e0190_WYG_011-27a>
邊人勞苦甚矣而又虐使¶之是趣之殺也假令上下素
相愛若父子彼將倚以¶為命縱授之刃使殺焉其誰忍
乎衆大懽呼叩頭退<md:KR4e0190_SBCK_016-21a>¶當是時以片言立觧上下疑阻公
自喜得應機之知¶居家時數嘗為余言之其在宣府總
督馮侍郎以苛¶刻失衆心公數爭之不能得侍郎又以
引鹽數萬與¶其私人為市而平時商人無能得一引者
衆固甚怨¶㑹諸軍詣侍郎請糧不得且欲鞭之衆遂憤
轟然面¶罵因圍帥府公時以病告諸屬奔竄入院泣告
<pb:KR4e0190_WYG_011-27b>
公公¶曰吾在也毋恐即便服出坐院門召諸把總官陽
罵¶曰是若軰剥削之過不然諸軍豈不自愛而至此欲¶
盡痛鞭之軍士聞公不委罪若屬也則氣固已平乃¶擁
跪而前為諸把總請曰非若軰罪也是總制者罔<md:KR4e0190_SBCK_016-21b>¶利不
䘏我衆耳公從容懇諭以利害衆囂曰公生我¶始觧散
去而總制自是亦心愧公延宣皆要衝公内¶撫軍情外
策强敵闗城晏閉邊甿緩帶兩鎮四五年¶訖無敗事人
益以為才然公他所施設其與公不同¶趣者或不能不
<pb:KR4e0190_WYG_011-28a>
以好惡為贊毁至論公長於治邊則¶莫得而訾也自公
去宣府八年而大同復殺總兵據¶城亂公時起巡撫保
定矣遂往扼紫荆擒大同諜者¶數人送京師㑹真定巡
按李者有疑疾入某邑有銃¶聲驚以邑令謀已欲抶死
之廣平守争之又以守亦¶謀已至遣吏發卒圍廣平捕
守一城盡空公聞變星<md:KR4e0190_SBCK_016-22a>¶馳往撫定之上章露巡按罪狀
而臺長庇其屬為之¶訟寃公復上章力辨廷論竟直公
而黜御史巡按於¶巡撫為同事而臺長又於公寮長也
<pb:KR4e0190_WYG_011-28b>
公本通達不務¶為崖異立磽磽名然利害大體所在不
肯苟為媕婀¶此蓋公所難者其以都御史出鎮淮淮當
士大夫南¶北衝地過者或不愜所望則益易為謗然公
自如也¶丙申¶章聖梓宫南祔始奉㫖由江而諸䕶行大
臣至儀¶真議從陸諸官心知不可而憚於以身任江行
之險¶悒慴不敢出語公獨力争之極言沿江山險路不
可<md:KR4e0190_SBCK_016-22b>¶通狀且奉玉體馳峻坂上下撼頓萬一¶聖情聞之悲
惻柰何議論往返數日而諸大臣亦密¶遣人探沿江路
<pb:KR4e0190_WYG_011-29a>
果險如公言乃决從江之議以鐵絙¶維舟行如期至承
天遂如期以葬沿江千里居人免¶於伐樹發屋役夫數
萬人得無走死山谷中公於是¶有力焉及為刑部尚書
轉户部益能於其官乙巳致¶仕歸武進歸年餘而病卒
年七十有四公性喜讀書¶雖稗官小史亦用以資其經
略尤喜為詩歌羽檄倥¶偬中率不廢詩上谷榆陽稿皆
成帙也善字書有晉¶人風骨其罷宣府家居好奨進後
軰與人言娓娓不<md:KR4e0190_SBCK_016-23a>¶厭與士人言言讀書與俗人言言勤
<pb:KR4e0190_WYG_011-29b>
業莫不取其有¶益是時余以諸生候公公過待以為國
器及入仕途¶公每遺書誨以經世之學顧樗散無能自
效於公者¶公且死以傳文見屬余不得辭也公平生儉
樸既已¶貴其自奉如居約時獨祀先欵客則極豐潔曰
賔客¶重事也年五十遂獨居未嘗畜媵妾教諸子愛而
有¶法一飲食必有訓自公既沒¶天子賜之葬祭贈公太
子太保諡曰襄敏嗚呼可謂¶有始有終者矣妻夫人吳
氏子二人仕為都督府都¶事偉太學生皆好禮讓能世
<pb:KR4e0190_WYG_011-30a>
公之家者也<md:KR4e0190_SBCK_016-23b>¶　　　暘谷吳公傳¶
公名傑字士竒武進人也其為醫始公之髙祖肇父¶寧
贈太醫院判公之學自青烏氏書風角雲氣占經¶李虚
中子平之術金丹内外秘訣無所不通醫特其¶一技耳
然竟以醫至大官其於醫精究古方書而善¶脉其治病
不純主古方書而一切以脉消息之有初¶若與証相反
而卒無不効者其餘竒疾尤効也𢎞治¶間以名醫徵至
<pb:KR4e0190_WYG_011-30b>
京師遂以醫游諸公卿間公醫既精¶而儀觀磊落濶達
善談説頴然見鋒鍔於是諸公卿¶爭迎致為上客京師
諸老醫與公同時所徵諸郡國<md:KR4e0190_SBCK_016-24a>¶醫莫不望風下之是時
都御史王鉞鎮大同奏乞吳¶某調治邊軍未及行御史
顔頤夀給事中李良度皆¶奏言吳某宜在供奉不宜棄
之邊地下禮部禮部尚¶書集所徵郡國醫試之卒無踰
公者故事髙等入御¶藥房中等入院最下遣還郡而當
遣者若干人公為¶之請曰國家三四十年纔一徵醫耳
<pb:KR4e0190_WYG_011-31a>
若等幸被徵又¶待次都下十餘年而又遣還誠流落可
憫願不入御¶藥房而與若等同入院尚書義而許之正
德幾年掌¶院事李宗周竟薦公入御藥房而同薦者凡
八人有¶與宗周同官争權者因左右讒之<md:KR4e0190_SBCK_016-24b>¶上曰宗周所
薦多私人且通賄實不能醫上曰吾¶當自試之時上病
喉痺遂按名召公一藥而愈¶上喜甚嘆曰有醫若此乃
不以醫朕耶因厚賜公詰¶責讒者而謂宗周為忠公自
是得幸於上上每病¶未嘗不屬公公治之未嘗不立愈
<pb:KR4e0190_WYG_011-31b>
一日上獵射還¶憊甚感血疾公進犀角湯愈命進一官
賜彪虎衣一¶嘗幸虎圈虎騰而驚公療之愈命進一官
賜銀五十¶兩表裏一頃之試馬御馬監腹卒痛公進理
中湯立¶愈賜繡春刀一銀三十兩自是上所游幸公必
從¶嘗侍上臥至以肩倚上或撫摩玉體有不以屬<md:KR4e0190_SBCK_016-25a>¶左右
近幸而以屬公其分御膳啖公有左右近幸所¶不能得
而公得之自醫士十日而遷御醫自御醫三¶月而遷院
判凡一愈病則一遷為院判當遷者數矣¶公固讓三年
<pb:KR4e0190_WYG_011-32a>
而遷院使上親寵益篤嘗欲以禁衞銜¶公賜蟒衣公謝
曰臣以藥囊侍陛下此非臣職也上¶乃止某年上南巡
公以醫諫且泣曰¶聖體尚未安不宜逺行上怒曰汝醫
官也敢乎叱左¶右掖出公留京師駕行至淮漁於清江
浦遂病還臨¶清夢見公急遣校尉召公公馳至臨清見
上上泣曰¶爾不憶我耶公亦泣遂扈從還通州時權彬
握兵在<md:KR4e0190_SBCK_016-25b>¶左右見上病一旦不諱懼誅欲據穴窟為亂力
請復¶幸宣府公脉已驚甚密言諸大奄曰疾亟矣幸可
<pb:KR4e0190_WYG_011-32b>
及¶還内耳脱至宣府不諱吾與若軰即死寧有葬地乎¶
奄以為然乗間百方説上上意動而彬亦數從公覘¶問
上病何如即詭言曰且愈矣勿憂也已而駕還京¶師崩
彬坐誅毅皇崩之幾月而公亦致仕去矣既致¶仕留居
京師遣其二子徧從韓林諸名公游壬辰子¶希孟舉進
士以才廉擢給事中於是以恩進公階朝¶列大夫甲午
子希曽舉於鄉自某年公還武進稍葺¶室廬治田園為
終焉之計公既老居鄉不復為人治<md:KR4e0190_SBCK_016-26a>¶病而親戚故人有
<pb:KR4e0190_WYG_011-33a>
竒証或病危甚衆醫所不治者乃¶以請公公亦間往往
則應手愈居閒誦老莊氏書益¶究金丹内外秘訣以冀
所謂長生者其自號暘谷谷¶者谷神也或曰暘谷海東
仙人所居嵗時與里中故¶人雅歌彈碁飲酒為樂酒酣
數語及毅皇時事出所¶賜衣物未嘗不泫然流涕也久
之希孟為廣信知府¶懇乞致仕歸養歸數月而公卒始
公毎自詫得丹訣¶指其小腹謂人曰此中有物矣先卒
之一日余往候¶公公紫色瑩然如平生希孟曰唐翰林
<pb:KR4e0190_WYG_011-33b>
在公㸃頭卒¶時神氣不亂整衣端坐口云好好遂卒年
七十有八<md:KR4e0190_SBCK_016-26b>¶嗟乎公信多竒矣哉希孟居鄉有志嚮師事
徐養齋¶先生而友余余是以得備聞公之行事為傳而
敘公¶在毅皇時事獨詳焉以見公之遭遇以俟國史傳¶
技者有考云¶
　　　萬古齋公傳¶
宜興萬氏相傳徙自鳳陽始徙者曰勝三傳至雄雄¶兄
弟六人皆强力殖産結豪傑而萬氏始大於邑中¶雄生
<pb:KR4e0190_WYG_011-34a>
政政有弟盛為九江推官以學行推髙一時而¶萬氏於
是為文獻家政生璵璵生公諱吉字克修為¶人方嚴剛
峻可望而知其為莊士自少從盛學盛為<md:KR4e0190_SBCK_016-27a>¶人亦方嚴公
心效慕之盛亦喜公類己公為學以為¶非有廉隅墻壁
不能自植立於是斂束筋骨刻意以¶古人為師讀書觀
古人忠孝大節輒揭之壁間自恐¶不如平生自禮義廉
耻大界限至於拱揖進趨冠履¶食飲之節畫線而蹈終始
相較不失毫髪善戲之謔¶露齒之笑未嘗一出於口撥
<pb:KR4e0190_WYG_011-34b>
衣蹶足箕踞跛倚之小¶過未嘗一加乎身其事父母視
寢視膳視藥恪有儀¶節深心欵然父母病不解帶自始
病竟病愈以為常¶父暴病一夕卒每痛不及藥哭輒殞
絶病尫然骨立¶年五十餘遭母喪哀毁不衰於喪父時
以是病衂至<md:KR4e0190_SBCK_016-27b>¶沒齒衂竟不愈也與弟善以友愛聞邑中
病則共被¶寢至老彌篤尤未嘗異錢帛善亦謹厚有兄
風教諸¶子寛而有法先志行而後文藝諸子烝烝雅飭
規行¶矩步孝謹一如公不衰其閨門化之娣姒雍睦自
<pb:KR4e0190_WYG_011-35a>
姻¶族朋友出入公家者不聞有誶語嘻嘻之聲其諸子¶
弟不聞有挑達宕佚華矜之習邑人爭相髙之以比¶於
漢石氏而以公比萬石君公面目清冷對人少寒¶温語
若落落寡情然人乆與之處真意溢出外有邊¶幅而内
朴無城府至其情所甚鍾處宗族姻戚間恩¶禮欵曲即
素婉孌多兒女子情者不能及也其自奉<md:KR4e0190_SBCK_016-28a>¶泊然衣未嘗
問新敝食未嘗問精惡室無媵妾館無¶圖畫古器伎藝
之玩賔至時一奕而已然亦未嘗溺¶意求工也居家手
<pb:KR4e0190_WYG_011-35b>
不識握算計帳之具口不問錢米¶盈縮雖以有弟足藉
亦其素性於財利疏濶使然然¶獨喜施舍至歉嵗家人
節口而食過窶人未嘗忘施¶也友人且死屬其妻曰濟
我後事者必某也已而果¶然其處宗族每誦范希文自
吾祖宗視之無親疎之¶語嘆息者乆之族人有緩急既
自罄其貲與力其所¶不及則醵其闔族之貲與力以濟
其三族中待公飽¶饑衣凍婚子嫁女者若干人公恂恂
儒生非欲以振<md:KR4e0190_SBCK_016-28b>¶急排難為豪舉其平生𡒄坎又非如希
<pb:KR4e0190_WYG_011-36a>
文有俸廩賜¶予可以收族其所為如是盖天性也以繩
檢自律亦¶以繩檢律人人有善雖在後軰必稱嘆推引
以為賢¶於己人有過雖在同軰必面折或動色不少避
於義¶有違雖田夫野人女子之言皆為之屈服及引義
争¶是非雖遇達官勢人鯁鯁反復必伸已説不少媕婀¶
以是人或謂公激而知公者益以公樸直愛人如愛¶己
也其有欲為不義懼公知之而止者較之面折者¶尤多
居學中三十餘年學成行尊其儒生後軰有志¶節者雖
<pb:KR4e0190_WYG_011-36b>
不及公門亦心師公事公一如事師之禮公<md:KR4e0190_SBCK_016-29a>¶亦欵欵訓
諭相勵以古道不降辭色既執古自信因¶以古名其齋
諸儒生無背面必曰古齋先生而不敢¶字之其家子弟
且冠必為之行古冠禮及婚葬祭率¶凖家禮從事不為
苟簡在學中凡八試於有司皆不¶第而提學林公有孚
蕭公鳴鳯以德行旌士每首公¶以風諸儒生公自少讀
經史守儒先成説甚謹於儒¶先中尤篤信晦翁氏然至
疑難處輒掩巻自思及有¶所得多出儒先論斷之外文
<pb:KR4e0190_WYG_011-37a>
字尚理致不為華言然¶諸儒生心服公之行故不以文
名在學中獨與潘君¶松為厚交潘君疎爽坦易而公堅
苦縝密兩人操行<md:KR4e0190_SBCK_016-29b>¶不同而各以所長相取至白首無間
嘉靖丙申余始¶識公於宜興公因遣二子從余游數過
余相與講論¶有合有不合而卒歸於相得也盖公尊經
傳甚篤而¶守格式甚謹然而黙成不言之㫖近於破去
經傳而¶易以為束書游談者之所便得心忘象之宗近
於脱¶落格式而易以為宕無忌憚者之所假故儒者往往
<pb:KR4e0190_WYG_011-37b>
因其似而疑其真余既與公交乆之乃稍稍於經傳¶格
式之外有所陳述大要以反求自得一不蹈襲獨¶操欛
柄為説公聞而相與辯析亦乆之然公察余非¶敢不尊
經傳非敢不謹格式者是以因其跡而諒乎<md:KR4e0190_SBCK_016-30a>¶其心知其
人之不求為異而意其言之或不妄也先¶是公之友周
君道通學於王陽明子得聞致良知之¶説歸而以語公
力慫惥之公以其説異朱子不肯信¶道通沒十餘年既
與余相得則慨然謂其所善門人¶王革曰道通愛我今
<pb:KR4e0190_WYG_011-38a>
荆川子語固多與道通所述相¶合然固未嘗背於朱子
我恨不及道通之存也嗚呼¶以公之堅志勵行虚心從
善使其早嵗有聞且將由¶忠信而好學不知其何所止
正使晩年所遇不至如¶余之迂駑而得一豪傑之士其
感孚契合灑然氷解¶又不知何如此余所以愧公之知
也然公之所自立<md:KR4e0190_SBCK_016-30b>¶者其亦足以見於世矣居乆之以貢
為桐廬訓導桐¶廬地磽陜儒生溺於習俗錐刀𤨏𤨏鮮
志操公夙夜¶勸課為之深明義理界限時時舉釣臺故
<pb:KR4e0190_WYG_011-38b>
事激發之¶曰若軰非子陵鄉人耶諸生一時為之爽爽
心動時¶節或有饋遺却弗受間有所受則以振業諸生
之貧¶者提學張君岳考之曰文足以範士行足以勵俗
近¶得其實云未幾懇乞致仕歸是時二子士亨士和舉¶
進士公每遺書必曰願若軰為好人不願若軰為好¶官
士和以翰林吉士出為禮部主事公聞之喜以其¶能不
干進如教指也在桐廬二年而歸歸六年而病<md:KR4e0190_SBCK_016-31a>¶卒病且
亟余往候之氣已微矣猶披衣端坐作拱揖¶狀謂余曰
<pb:KR4e0190_WYG_011-39a>
吾語言若顛倒者余曰須静以養之公曰¶正為平日不
能養耳是卒之前七日也卒時為嘉靖¶甲辰七月二十
日年六十有三公蚤年剛方自立晩¶而氣象和易對人
煦煦自桐廬歸後軰益樂親之其¶行已類狷而意甚廣
居常有志天下事自為諸生地¶方利害休戚亹亹為上
官陳説既老無所施用然猶¶不忘時事聞一賢人進則
喜見鬚眉為天下賀或聞¶進一庸惡陋劣者則蹙然改
容當食為之廢筯毎得¶忠諫章疏雖老必手録卒之前
<pb:KR4e0190_WYG_011-39b>
一月既已病半起坐<md:KR4e0190_SBCK_016-31b>¶間猶類聚平生所録拱手讀之其
强於好善至老益¶篤自桐廬歸數入郡訪余相與講劘
益切又邀余訪¶養齋徐公慨然相見晩也故其卒也養
齋公誌其墓¶妻李氏封安人子三人士亨吏部員外郎
後公五月¶而死於毁士安縣學生士和禮部主事孝謹
一如公¶者也¶
　　　李宜人傳¶
余讀同年友羅君洪先所為述其先人副使雙泉公¶與
<pb:KR4e0190_WYG_011-40a>
李宜人行事為之慨然而嘆盖嘆吏之漬於墨而¶潰其
防也然而潔志好修之士不宜如是其少豈亦<md:KR4e0190_SBCK_016-32a>¶有所累
焉而不能自免歟且夫隂柔之性嗇而耽於¶飾牀第之
言眤而易以售向非剛士孰能自免於此¶即有能免於
此而或窺罅揣空乗其耳目所不覺而¶隂入之賂幸而
覺之又牽於愛而有濡滯不忍之心¶往往壊名而失志
以至於敗可憐也已故内有采蘋¶之節則外有素絲之
風内有交徧之謫則外有終窶¶之怨言所自者㣲也雙
<pb:KR4e0190_WYG_011-40b>
泉公固潔志好修剛而不惑¶者而宜人之助盖亦多焉
雙泉始以諸生游學於白¶河雙泉産故窶而旅中益無
以為資宜人匍匐憔悴¶以佐朝夕之急然此猶迫於無
可柰何至如雙泉舉<md:KR4e0190_SBCK_016-32b>¶進士由兵曹郎歴鎮江淮安兩郡
守官尊而俸入多¶人謂宜人有遭矣而此兩郡又夾江
淮之衝魚鹽米¶穀重装大賈之輳多見可欲以是吏於
兹者潔志好¶修之士尤少而肥家以去者為多與所謂
窺罅而隂¶入之賂者亦時時有焉故為吏人妻者不饜
<pb:KR4e0190_WYG_011-41a>
於肥家¶之公槖則饜於窺罅之私賂矣雙泉為此兩郡
守其¶所入既不足以肥其妻子而宜人亦小心奉約束
惟¶謹其苦楚澹泊如在白河時至雙泉觧官歸宜人篋¶
中皆故貧時物也無一増者雙泉為兵曹郎是時奄¶瑾
張甚雙泉以奉法數忤瑾瑾銜之數使人伺雙泉<md:KR4e0190_SBCK_016-33a>¶雙泉
於是日夜留曹中治文書不敢歸而宜人獨擁¶户爨馬
矢買魚肉以餉雙泉而自與諸女奴食脱粟¶或雜以稷
菽有旬日食不肉者瑾伺之數月亦竟無¶所得及雙泉
<pb:KR4e0190_WYG_011-41b>
在鎮江宜人擕女奴日往後圃掘野蔬¶而食之雙泉既
亷不受錢又往往割俸錢以資過客¶宜人不謂迂也宜
人於是凡再受封矣至無錢買冠¶帔而嘗從諸寮婦飲
諸寮婦皆冠珠翠冠明璫錦袿¶釧金纍然宜人既素不
具冠又獨衣故貧時衣以¶往逡巡席間諸寮婦以為苦
也更密勸以賂宜人矍¶然曰若不知吾夫耶且吾安得
聞此言諸寮婦因竊<md:KR4e0190_SBCK_016-33b>¶嘆笑已而女&KR0008;有私獻金器飾者
盖乗雙泉所不覺¶也宜人痛呵絶之曰若不知吾夫耶
<pb:KR4e0190_WYG_011-42a>
諸寮婦至是始¶赧然以賂為耻焉嗚呼使為吏人妻者
盡如宜人則¶安有所謂牀第之言與窺罅以敗其夫者
即有然者¶使其盡得見宜人之事安知不有赧然耻如
諸寮婦¶者乎此余之所深歎也宜人故長史李勲之女
歸雙¶泉若干年以卒有子一人而妾所生子二人其女
二¶人則皆出於妾宜人子獨洪先耳宜人均而字之尤¶
善處嫡妾之間兩妾中其少者柔婉自媚於宜人宜¶人
愛而撫之其長者故窘宜人然弗為較也第拊心<md:KR4e0190_SBCK_016-34a>¶自泣
<pb:KR4e0190_WYG_011-42b>
而已亦不以言於雙泉後雙泉自知而欲督過¶之宜人
曲為救解乃已其或雙泉自以他事督過此¶兩人宜人
曲為救觧乃已此在宜人不為竒然亦人¶所難者宜人
既卒洪先以書屬余使為之傳余於交¶游中雅慕洪先
洪先凝重醇慤其志必欲為古人而¶後止可以觀雙泉
與宜人之教也而宜人之事有足¶係世風者故余掇其
一二大者著於篇而又以志余¶之所感云¶
　　　章孺人傳
<pb:KR4e0190_WYG_011-43a>
吕氏有賢母曰章孺人孺人讀書觧道理有女士之<md:KR4e0190_SBCK_016-34b>¶行
孺人之知書也自其父省菴翁翁先世累有顯人¶家故
多書而翁尤好書日誦及六千字為凖日誦不¶及六千
字不寢於書尤好誦五經自漢以来諸家之¶説五經者
皆能通之為文博雅尤工騷選然冲澹不¶好仕進以布
衣終翁無子而有女一人孺人也自幼¶受句讀於翁翁
以為能既乃稍進孝經論語大學及¶史傳所載列女賢
人孝弟之事種種能識其大指翁¶乃慨然而嘆曰惜乎
<pb:KR4e0190_WYG_011-43b>
使汝不為男子章氏文獻當在¶汝矣盖既以喜孺人又
若自恚其無子可屬然者孺¶人既歸於吕其夫為芝山
君某芝山有祖母章與母<md:KR4e0190_SBCK_016-35a>¶趙母張皆在而芝山兄弟數
人諸姒婦比屋居孺人¶奉一祖姑事兩姑處諸姒能一
不失其歡祖姑章者¶孺人同族亦謂為從祖姑者也年
髙性嚴諸子孫婦¶莫能揣意嚮顧意獨在孺人然非以
重親故也諸姒¶數因孺人進飲食問起居章即喜有賔
祭宴饋之事¶章必以命孺人孺人唯唯受命然不敢專
<pb:KR4e0190_WYG_011-44a>
必以請於¶兩姑退又謀之諸姒以故諸姒欵欵益和兩
姑亦喜¶吾婦之能代事吾姑而章又益悦也孺人與諸
姒居¶欵欵益和然慎重寡言笑即有内事相關涉數語
而¶已或問及諸史輒以不能對以為非婦人事也惟見<md:KR4e0190_SBCK_016-35b>¶芝山夜讀史間舉省菴所評史一二語以問于是芝¶山
乃知孺人之嘗讀史也至於訓授諸子書則縷縷¶竟朝
夕其語有外傅所不能詳者孺人之生子洵也¶後洵既
生而不娠者又七年洵又多病力請為芝山¶納妾妾始
<pb:KR4e0190_WYG_011-44b>
娠孺人緝衣絮具湯沐親自舉兒兒死涕¶泣累日夜是
年而孺人自有娠明年演生又明年泌¶生而洵病亦愈
孺人之生洵與演泌也後洵又病恒¶愛而憐之然厪厪
不為姑息居常啖兒糈果勿與粱¶肉即與皆大人餕羞
之餘未嘗為兒烹一雛其所與¶襦袴皆澣衣為之不為
製一新繒常曰兒福薄豈勝<md:KR4e0190_SBCK_016-36a>¶美衣肉食耶至於割鮮烹
焠之地與里巷謳歌劇戯¶之事皆閉勿令兒見即隣舍
小兒游蕩無狀者戒勿¶與游狎洵少拂於孺人教㫖孺
<pb:KR4e0190_WYG_011-45a>
人視之甚愠然不忍¶箠撻又不欲聞諸芝山輒自懟為
之對案不食改之¶乃喜洵稍長知勤苦與兩弟夜讀書
課文夜過半孺¶人即又慮其勞以病也輒令女奴趣就
寢或自起滅¶其燭常謂洵兄弟曰汝先世賢人之裔也
余家先人¶亦世世讀書宦顯余父雖布衣文學誼行伏
一時余¶婦人也又不幸無兄弟先人之業絶於余父矣
兩家¶文獻在汝豎子可不慎與憶余父且死時汝曹尚
幼<md:KR4e0190_SBCK_016-36b>¶乃以先人田廬遺其嗣孫而以所藏圖籍文書畀汝
<pb:KR4e0190_WYG_011-45b>
父且謂余曰他日汝子可教教之讀吾書吾死不恨¶矣
汝兄弟志之及洵為諸生嘗就舉弗第孺人慰之¶曰汝
年少學未成爾且余與汝父教汝書固不願汝¶禄養也
汝能積學修行縱終身不遇如余父可也不¶然徒苟且
富貴即鍾鳴鼎食亦何足道於是洵强學¶博問以儒有
聞而章氏之書乃大行洵居官凜凜有¶名節其志師古
人務究於精㣲而止盖皆自孺人發¶之余觀前史女子
能讀父之書者率載以為美談至¶於有家之傳則往往
<pb:KR4e0190_WYG_011-46a>
以託遺書為重事是以重於有<md:KR4e0190_SBCK_016-37a>¶子而伏姬班姬之屬雖
能讀父書然終不足以世兩¶家詩書之澤者其竟以女
子故耶孺人奉其父之遺¶書與其遺言以教而成其子
子洵强學飭行傑然以¶儒自見於世人且望而慕之曰
是得於章氏之書者¶為多是使章翁無子而有子其書
無傳而有傳也盖¶人知孺人之為賢母而不知乃其所
以為孝也余故¶為之傳以著之孺人諱寳浙之新昌人
子三人光洵¶光演光泌光洵舉進士今為御史
<pb:KR4e0190_WYG_011-46b>
　　　俞孺人傳¶
俞儒人者玉山詹君諱某之妻訓導鈿之母也鈿生<md:KR4e0190_SBCK_016-37b>¶而
孤時孺人年二十有五嵗鈿伯兄某始三嵗孺人¶居孀
矢節至今凡若干年卒以植二子而觀其成自¶二子幼
學於塾毎夜歸讀書輒篝燈火紡績與相對¶以為常被
服食飲令毋得擇所欲毋得詈人出惡語¶言有過輒請
於其舅而呵責之一不為掩故鈿自童¶孺時已恂恂若
老生後舅氏沒而二子且長矣則使¶某業農以給而使
<pb:KR4e0190_WYG_011-47a>
鈿專業於儒又縱鈿使日與邑之¶諸雋游處鈿痛自感
奮日夜刮淬在諸生中數年以¶學行推擇超等為貢士
鈿居京師是時四方修行之¶士若鈿之同郡徐子直成
都趙孟静軰相與羣居講<md:KR4e0190_SBCK_016-38a>¶學鈿悦而從焉恐不得卒聞
然世方騖於功利雖薦¶紳儒生皆不喜若軰説或相指
笑以迂濶孺人詢知¶其子之所與游者某人某人而又
詢知其所與游某¶人某人者如何人也乃獨心喜焉鈿
為人愿而善藏¶其居衆中退然不見辭色而其介然有
<pb:KR4e0190_WYG_011-47b>
所不為既訓¶導於常亦闇闇不自標幟時或舉其所聞
於先生長¶者一兩端為諸生論説諸生相與服其行而
信其言¶孺人以鈿之能惠於諸士也則又益喜鈿為訓
導幾¶年諸生某某軰本其教之所自也相率請余為孺
人¶傳余既傳其事而論之曰夫女子非立節之難而立<md:KR4e0190_SBCK_016-38b>¶孤之難然世所稱立孤者謂其不墜門户或能以榮¶進
顯云耳非有能教之以正而成之者也就有能教¶之以
正者顧其為教也止於其母之身其教之所及¶也止于
<pb:KR4e0190_WYG_011-48a>
其子之身而足矣今孺人乃能使其子盡友¶四方之賢
人君子以助乎其教之所不及又能使其¶子以身為諸
士師以廣乎其教之所及盖其所以風¶世而軌物者逺
矣噫嘻此豈婦人女子之所幾也哉¶
　　　葛母傳¶
葛母李姓諱妙賢鳳陽李翁諱泰之女同邑葛翁容¶菴
諱欽之妻貢士澗之母容菴翁豪雋有氣槩游於<md:KR4e0190_SBCK_016-39a>¶商賈
中能自見其竒嘗上書巡撫言鹽法河渠事利¶害甚具
<pb:KR4e0190_WYG_011-48b>
語在王文恪公所為傳始容菴之賈於揚也¶母獨家居
奉其舅姑服勤幹蠱兼子與婦之役容菴¶是以無逺賈
之憂而舅姑亦忘其子之不在膝也其¶故廬災於火容
菴自揚輦石輸木而經理匠事皆屬¶之母其居之成也
至今族人聚而居之已而從容菴¶徙於揚則又助容菴
構新居其經理視鳳陽時尤勤¶不踰時而寢堂言言遂
如故家至今子姓聚而居之¶母家於揚幾十餘年揚之
俗呰窳浮麗男子游手末¶作其婦女鮮事織績而習為
<pb:KR4e0190_WYG_011-49a>
假髻侈袖縁履之飾母<md:KR4e0190_SBCK_016-39b>¶獨纎於治生蚤起育雛食豕釀
酒造醯翦裳滌器染&KR0008;湅縤僕僕迨燭不自休至見美
麗服器飾輒閉目斥去以是能殖其家不獨容菴居積
貿遷之故也母雖以纎治産至於振里族之乏繕橋甃
衢粥餓槥胔縱解簮珥亦無所嗇容菴慷慨行義傾貲
結賔客盖不獨容菴之能施也女夫死無子命子澗為
之立後其父母死無子又無可後者則以義立主奉之
别室而烝嘗之其知大計往往若此母性凝重訓御諸
<pb:KR4e0190_WYG_011-49b>
婦諸女如師門内無嘻嘻聲尤謹嫡庶主僕之分僮婢
三百餘指飽饑逸勞人人自以為得也其教諸子有法
尤屬意澗澗好聚古書購書數百金以上澗能為¶古文
辭所交多四方名士館穀饋遺諸費日出母恣¶之勿問
也曰吾夫積金使吾子易以為善今吾散金¶以成吾子
之善也不亦可乎已而聞湛甘泉先生講¶道南廱則遣
澗往澗於是聞體認天理之説未幾構¶甘泉書院於揚
費且數百金澗請於母母曰此義事¶也亟圖之自是書
<pb:KR4e0190_WYG_011-50a>
院成而揚之士彬彬多嚮方者母¶年七十有五而卒其
詳載在太僕盛公所為狀而盛¶公又題其旌曰賢貞盖
不誣云母五子澗洞澄江漢¶而澗最知名余亦知澗者
於是澗以傳屬余盖余讀<md:KR4e0190_SBCK_016-40a>¶鄒東郭先生所為母阡表太
息者乆之以謂伊洛先¶生在當時彼號為衣冠士子羣
咻衆狺乃不及一女¶子又謂葛母可方尹氏之母其説
云然然余以謂尹¶母之所以能彰於世者焞則貽之也
伊洛之門其頴¶敏才辯者幾何人而確實堅苦言行必
<pb:KR4e0190_WYG_011-50b>
信能守師法¶則焞為第一是真能以善養者而母之訓
益因以彰¶澗所聞於師者固伊洛語也澗也自是焉益
落其華¶而收其實習其傳而反諸心求其所以為焞者
則所¶以使其母之有傳者固無待於人而惟盡乎已而
其¶所以盡乎已者固不在於聲華辭藝之蔚然者而有<md:KR4e0190_SBCK_016-40b>¶在於克己反躬之闇然者矣故因東郭之論而附著¶之¶
　
　荆川集巻十一

<pb:KR4e0190_WYG_012-1a>
欽定四庫全書
　荆川集巻十二
　　　　　　　　　　　　明　唐順之　撰
　　雜著
　　　讀春秋
春秋王道也天下無二尊是王道也禮樂征伐㑹盟朝
聘生殺之權一出於天子而無有一人之敢衡行無有
一人之敢作好惡作威福是王道也是故大宗伯以賓
<pb:KR4e0190_WYG_012-1b>
禮親邦國而以間㑹發四方之志天子廵守諸侯既朝
則設方明而盟是㑹盟者天子之權也其或不出於天
子而私㑹私盟者罪也故春秋凡書㑹書盟者皆罪之
諸侯朝於天子而諸侯之自相與也有聘禮無朝禮凡
其不朝於天子而私相朝者罪也故凡春秋之書如書
朝者皆以罪其朝者與其受朝者九伐之法掌於司馬
而天子賜諸侯弓矢斧鉞然後得顓征伐雖其顓之亦
必其臨時請命於天子而後行是侵伐者天子之權也
<pb:KR4e0190_WYG_012-2a>
其不出於天子而私侵私伐者罪也故凡春秋之書侵
書伐者皆罪之諸侯之大夫公子雖其有罪必請於天
子而後刑殺焉其不請於天子而顓殺者罪也故凡春
秋書殺大夫殺公子者皆罪之夫侵伐有貪兵有憤兵
有應兵有討不睦有以籓國侵王朝有以王朝征籓國
有以王臣借籓國而戕王朝者故戰有彼善於此者要
之無義戰盟㑹有解讎有固黨有同欲相求有同力相
援有同患相恤有以呉楚受盟有以呉楚主盟者故㑹
<pb:KR4e0190_WYG_012-2b>
盟有彼善於此者而要之無義㑹義盟殺大夫有誅叛
有討貳有愎諫有借以説於大國有為强臣去其所忌
故殺大夫有彼善於此者要之無義殺是故春秋自于
稷澶淵兩㑹之外並不書其故而至於盟㑹侵伐則絶
無一書其故者非略也以為其㑹其盟其侵其伐其戰
既足以著其罪矣不必問其故也殺大夫必名亦有不
名而但書其官如宋人殺其大夫司馬者亦有併其官
不書如曹殺其大夫者此非略也以為義繫乎其殺之
<pb:KR4e0190_WYG_012-3a>
者而不繫乎其殺者義繫乎其殺之者則其殺也足以
著其罪矣義不繫乎其殺者則不必問其為何人與其
為有罪無罪焉可也説春秋者不達其意而瑣為之説
曰其㑹也以某故殺某大夫也以某故至於盟戰侵伐
亦然是皆無益於春秋也而徒為蛇足之畫者夫春秋
經世之書也其經世也以正亂賊也易曰臣弑其君子
弑其父非一朝一夕矣不早辨也説春秋者亦云人臣
無將夫人臣而竊其君侵伐㑹盟刑殺之權其為將也
<pb:KR4e0190_WYG_012-3b>
甚矣人臣竊其君侵伐㑹盟刑殺之權而久假焉而莫
之歸也其為漸也甚矣故臣子至於推刃於其君父而
春秋書其國弑其君某某人弑其君某者是弑之成也
是春秋之所痛也人臣而竊其君㑹盟侵伐刑殺之權
是弑之漸也將也是春秋之所辨也孔子嘗自言之矣
曰天下有道則禮樂征伐自天子出天下無道則禮樂
征伐自諸侯出無道而至於自大夫出無道而至於陪
臣執國命嗚呼是春秋之勢也挈其漏於陪臣大夫者
<pb:KR4e0190_WYG_012-4a>
而還之諸侯挈其漏於諸侯者而還之天子是春秋之
撥其亂而反之正也夫周自東遷以前雖王室已不競
矣而其權固在也幽弑而平徙岐豐之地委為草莽瀍
洛之外聲教阻絶于是尾大之勢成而諸侯横變易禮
樂馮衆暴寡大小相朝強弱相刼無一不出於諸侯者
而天子曾不得尺寸之權矣盖周之盛王道行頌聲作
而其可見者莫如詩雅蓼蕭湛露是諸侯之㑹同於天
子者也彤弓是諸侯聽征伐之命於天子者也出車采
<pb:KR4e0190_WYG_012-4b>
薇是天子之自為征伐而四海不敢侵叛者也故曰詩
亡而春秋作詩未亡天子之權存詩亡天子之權喪春
秋收既喪之權而還之天子者也春秋所以接詩亡之
後雖一日不得緩也文宣而下則諸侯又不能自執其
權而大夫之交政於中國者攘攘矣三桓六卿七穆孫
寗魚華陳鮑擁兵樹黨而主勢孤矣葬原仲而私交始
矣作三軍舍中軍而魯之權罄於大夫矣盟溴梁盟宋
而天下之權罄於大夫矣衎出奔孫陽州孫越入彭城
<pb:KR4e0190_WYG_012-5a>
入朝歌入晉陽而大夫之為禍烈矣盖天下之勢愈下
而春秋之治之也愈詳桓僖以前列國之大夫惟特使
而與魯接者則名之而㑹盟侵伐則大夫未有以名見
者夫救徐大夫特將也翟泉大夫特盟也春秋第曰人
曰大夫而已不以名見也若此者非略也以為不繫大
夫也文宣而下侵伐㑹盟大夫未有不以名見者雖溴
梁之㑹其君在也而大夫盟書雞澤之盟君既盟也而
大夫盟書若此者非煩也以為繫乎大夫也不繫乎大
<pb:KR4e0190_WYG_012-5b>
夫雖夷吾隰朋狐偃趙衰之勲且賢未嘗以名見焉繫
乎大夫雖劣如欒黶荀偃髙厚華閲則瑣瑣以名見焉
不繫乎大夫雖其君不在而大夫特盟則亦弗詳焉翟
泉是矣繫乎大夫雖其君在而大夫綴盟則亦詳焉溴
梁雞澤是矣不繫乎大夫雖主帥亦略而人之桓僖以
前侵伐書人者是矣繫乎大夫雖偏裨亦牽連而名之
鞍之戰是矣其弗詳大夫者以專治諸侯之為亂賊也
其詳大夫者以併治大夫之為亂賊也説春秋者不達
<pb:KR4e0190_WYG_012-6a>
其義而日人大夫貶也夫書人為貶彼黶閲之徒以名
見者乃為褒也耶惟曹薛滕許之大夫始終書人説春
秋者曰小國無大夫非也夫此數君者且為人役之不
暇而未嘗敢執天下之權也而况其大夫乎盖不繫乎
其大夫是以終始人之而弗詳今曰書人為貶則曰齊
晉諸大國之大夫偏受褒而曹薛滕許之大夫偏受貶
耶侯犯南蒯弗狃陽虎之徒出則大夫又不能自執其
權而陪臣實執之矣墮郈書墮費書圍成弗克書竊寶
<pb:KR4e0190_WYG_012-6b>
玉大弓書得寶玉大弓書而春秋之正陪臣者又詳矣
故孔子欲往公山佛肸之召而曰吾為東周云者即春
秋書墮費墮郈意也是春秋之終也或曰盟葵邱盟踐
土師於召陵城濮説春秋者以為聖人予之也今亦曰
是禮樂征伐自諸侯出也而奪焉可乎曰是不然矣桓
文之未出也權雖不在天子而諸侯亦未能盡得天子
之權也盖其權散桓文之既出也則權既不在天子又
不在他諸侯而桓文獨盡得天子權也盖其權聚譬之
<pb:KR4e0190_WYG_012-7a>
主人有千金焉而竊之者十人雖金已不在主人矣然
十人而人得百金焉尚未足以當主人也而竊之者一
人苟一人而併千金焉則是疑於主人也權之散臣悖
於主權之聚臣疑於主故較利害則權之散而交鬬猶
不若權之聚而可以紓禍息民語王道則權之聚而疑
主猶不若權之散而未有所屬隨之屯曰隨有獲人隨
而我獲之未害也而謂之凶豫之坤曰由豫由我致豫
未害也而六五以為貞疾故桓文者臣之凶而主之所
<pb:KR4e0190_WYG_012-7b>
以貞疾者也且桓文以前諸侯固有相朝者則亦一二
小邦而已猶未有六服羣然相朝者固有私盟㑹擅侵
伐者則亦一國兩國相讎相結而已未有舉中國而聽
於一人未有十餘國而共攻一國者是天子之權未有
所屬也桓文之興五年一朝三年一聘而諸侯之玉帛
相率而走於其庭天子黼扆之前乃不得一人秉圭而
北面者彼齊晉亦偃然受諸侯之朝已而終其身未嘗
一涉天子之庭也衣裳之㑹兵車之㑹未嘗有一介請
<pb:KR4e0190_WYG_012-8a>
於天子也是故紏合諸侯同奬王室未有如葵邱踐土
者諸侯之羣然役屬臣僕於諸侯亦未有如葵邱踐土
之甚者荆蠻攘斥中夏乂安未有如召陵城濮者而摟
諸侯以伐諸侯亦未有如召陵城濮之甚者説春秋者
不達其意而曰㑹於某盟於某是聖人以諸侯授之齊
晉也夫王室之不競也諸侯既已盡折而入於齊晉矣
聖人不能挈而還之天子也其又推而授之以益其逼
也耶夫權自諸侯出不問其如何而均謂之無道敵國
<pb:KR4e0190_WYG_012-8b>
相征不問其如何而均謂之無義不知禮樂征伐之出
於桓文也其為道耶其為無道耶桓文之戰其為義耶
其為無義耶使桓文而誠於勤王誠於禦敵急病而其
柄則倒持也其分則上陵也聖人猶必律之以法而桓
文且將為法受惡矣况其借名勤王而實則自殖陽為
急病而陰欲養亂哉滅譚滅遂本以自肥執曹畀宋為
譎已甚桓之末年侈然有封禪革命之心而文至於請
隧以葬此其去問鼎者無㡬耳乂何以責楚也然則聖
<pb:KR4e0190_WYG_012-9a>
人所稱民受賜一匡而仁之何也曰是聖人之顓論功
也而春秋者顓以明道也穀梁氏曰仁不勝道存王室
也然則説春秋者曰謹華夷之辨何也曰此誅亂賊之
一也夫春秋之所夷者吳與楚楚之先鬻熊為姬文師
國於江漢之間而太伯端委以臨吳盖皆神明之胄矣
荆人不道間周之亂革子以王叢毒上國吳亦相效而
王是亂賊之尤也是以春秋從而夷之春秋諸侯中其
顯然為逆者莫如楚吳其陰逆而陽順者莫如齊晉如
<pb:KR4e0190_WYG_012-9b>
斷獄之家吳楚則功意俱惡齊晉則功遂意惡功意俱
惡故聖人顯誅之顯誅之故其辭直如卒不書葬君臣
同詞之類凡皆直辭也功遂意惡故聖人陰奪之陰奪
之故其詞微如邢遷於儀夷城楚邱狩河陽之類凡皆
微辭也夫小雅未廢而四夷不敢交侵小雅盡廢而後
四夷交侵春秋始書荆入蔡以獻舞歸則其跋扈之勢
已見桓文奮而扼之其鋒稍阻文也沒而晉霸衰而楚
人之圖北方者遂日長而不可制是故春秋書荆入蔡
<pb:KR4e0190_WYG_012-10a>
此霸之未興而楚猾中國之始春秋書次于厥貉此霸
之既衰而楚窺中國之始盖桓文之所以扼楚者其力
有難易而楚與中國之所以盛衰其㡬有倚伏桓起於
海濱而所從者宋衞陳蔡皆弱國故謀之十餘年結江
結黄連十二國之師而後能服楚於召陵文據表裏山
河之固而所從者齊秦皆勁國故反國一年僅連三國
之師而遂能克楚於城濮一戰而殺其專兵之將然晉
之克楚也得策於結秦而晉之不競於楚也失策於讐
<pb:KR4e0190_WYG_012-10b>
秦自殽之役而秦晉相讐殺者厯四五世戰彭衙戰令狐
戰河曲積十餘戰而不解是晉人自失一強援自生一
强敵失一強援則其氣力不完强敵伺近則其勢不暇
於略逺故晉霸之衰而楚益横者殽之役實然説春秋
者乃曰殽之役春秋許晉襄繼霸吾不知也夫楚莊者
又蠻酋之雄耳而逺交秦巴近攻陳鄭則是晉之讐秦
非特生一强敵乃又借盗以兵也春秋書楚人秦人巴
人滅庸而楚之謀益狡矣書楚子圍鄭而中國虎牢之
<pb:KR4e0190_WYG_012-11a>
險淪於夷矣書宋人及楚人平而南北衡矣天下之勢
一變也雖然于時諸侯固有附楚者而猶未敢公然附
楚也晉雖已不能盡得諸侯而猶未肯甘心以諸侯委
之楚也蜀之盟謂之匱盟盖諸侯猶惴晉人知之也弭
兵之説倡而南北之從交見於是中國諸侯公然朝楚
向之玉帛於齊晉者盡在楚矣申之㑹空中國而聽焉
齊晉之所連以扼楚者今楚人連之以扼中國矣申之
㑹諸侯獻六王之禮宋之㑹虢之㑹長楚於晉則是諸
<pb:KR4e0190_WYG_012-11b>
侯甘心為夷役而晉人甘心以諸候委於夷也天下之
勢又一變也至於吳越交兵而夷禍極矣書伐剡入州
来㑹黄池入吳而春秋所以治夷者又詳矣是春秋之
終也或曰楚横而齊晉扼之則是中國果不可無桓文
也今曰禮樂征伐自諸侯出也而奪焉夫頼人之功以
紓患靳人之權以資敵是責鷹鶻之搏而縶其足也不
亦迂乎曰不然吾又有以譬之今有僕於此鳩黨鑄兵
而主人弗能令也然盗夜入其室則其僕揭兵嘯黨而
<pb:KR4e0190_WYG_012-12a>
逐之以僕為不善也然而足以逐盗以僕為善也然而
足以抗主故天下無霸而至於四夷縱横而莫之禁者
非天下之幸也天下有霸而至於臣疑於主而莫之怪
者非天下之幸也夫春秋之事齊桓晉文是也齊桓晉
文之功定而王道明矣王道明而亂賊懼矣或謂春秋
誅亂賊者誅其弑君者也曰若是則春秋所誅者止於
弑三十六<md:KR4e0190_SBCK_016-41a>¶君<md:KR4e0190_SBCK_017-1a>¶之人耳其亦狹矣然則所謂誅¶亂賊¶者何
也曰治弑也治諸侯之專也治大夫也治陪臣也治蠻
<pb:KR4e0190_WYG_012-12b>
也凡無王者皆亂賦之道也
　　　鴈訓¶
執徐之歲有鴈集于顧舍人第舍人筮之得小過焉¶其
繇曰飛鳥遺之音大吉博物先生聞而往賀之至¶則蹠
華公子在焉公子謂先生曰鄙人聞之人事占¶㡬天事
占符㡬㒺舛盩而能垢符㒺闇沕而弗彰盖¶昔者元鳥
集㦸黄雀投環游龜像紐墜鵲化印斯瑞¶𦕈乎瑣哉然
猶薦紳動色焜焜燿燿若天授幽契而¶神畀秘寶焉者
<pb:KR4e0190_WYG_012-13a>
矧夫鴈抱陽背隂羽蟲最靈者也迺<md:KR4e0190_SBCK_017-1b>¶今歛翮戢翼翩然
来賓斯亦異矣於舍人何所當焉¶願先生為舍人鋪張
而揚摧之可乎先生曰唯唯可¶乎哉可乎哉請摭僕所
聞而公子選焉夫陸杜隰黍¶春粟吳粳芬馨狼藉穰穰
滿塍爾乃呼儔命侣唼喋¶蹂踐一飽恒餘羣啗每饜此
盖飲食之至樂也舍人¶嘗羮内饔割肉大官滑脆脭膿
溢腹盈飡若是何如¶公子曰夫繫稻粱之謀者㤀冥冥
之志沈豢養之適¶者違性命之和老子曰五味令人口
<pb:KR4e0190_WYG_012-13b>
爽願聞其他¶先生曰文獸眎皮珍禽辨羽爾乃披黼戴
黻純緅雜¶緇纎毳似鬒温氄方綈甑&KR0008;&KR2574;翨翷翾差池
濯冷波<md:KR4e0190_SBCK_017-2a>¶以修容颺輕颸而整儀若夫東海獻朱上林呈
白匪¶恒理之所窺亦云極態而盡飾于是使鸚鵡羞綠
山¶鷄讓錦此盖羽儀之至文也舍人綰銀垂黄錯以絺¶
藻顧步流暉折周展耀若是何如公子曰古之言章¶服
者特以殊等威别上下而已非以為侈榮極觀也¶且令
聞被躬安事文繡哉¶先生曰鬱埜茂林平皋廣澤罻羅
<pb:KR4e0190_WYG_012-14a>
無所安施矰繳爾¶迺頡之頏之翔而後集輟雲霄之勁
翰指天地以假¶息故易著漸磐詩詠遵渚豈比夫&KR0008;鳩
蹌踰乎榆枋¶鷾鴯卑棲于簾廡者哉此盖居處之至適
也舍人待<md:KR4e0190_SBCK_017-2b>¶詔石渠之庭侍直承明之闥栖遲雲陛偃仰
華榱若¶是何如公子曰儒者以禮義為安居未聞文軒
夏屋¶之為快也且夫東方朔陸沈金馬奚足道哉¶先生
曰神頡作書實始鳥跡而鴈以字稱焉觀其隊¶矯朋騫
翕趿紏紛一從一横乍合乍分既錯落而成¶㸃亦聫綴
<pb:KR4e0190_WYG_012-14b>
而為畫拂素霓以施鉛依𤣥霜以和墨於¶是掩蝌蚪之
竒形奪蝸蜒之巧篆此盖法象之至章¶也舍人搦碧玉
之管操文犀之觚斯籕是摹鍾王為¶徒若是何如公子
曰書者六藝之一耳且夫餘墨成¶池敝頴成塚固已勤
矣無迺非古人所游藝者哉<md:KR4e0190_SBCK_017-3a>¶先生曰秋空泬㵳金波皎
晶川原䆗窱百籟收聲爾¶迺揚吭鼔頬載飛載鳴啁哳
嗑&KR0689;嘹嚦呷軋或趂羣¶而響駛或候侣而聲遲或雙呼
而雝雝或单噭而悽¶悽或中斷而更續比律吕之相諧
<pb:KR4e0190_WYG_012-15a>
于是鸛鶴為之罷¶唳&KR0008;鴡為之噤舌覊旅聞之而遐思
離妻聞之而於¶邑此盖聲音之至極也舍人擅中吳之
逸韻汛下里¶之煩吟攡篇掜句鍧玉鏘金若是何如公
子曰歌賦¶尚矣然雕蟲篆刻哲人刺焉願先生少益其
説也¶先生曰積石草腓交河凍合蛾蛾層氷皚皚疉雪
爾¶迺審圓方之闔闢謝坎維而向離服匪垂翅于寒門<md:KR4e0190_SBCK_017-3b>¶爰晞羽于暘谷異往来于元鳥類屈伸于尺蠖此盖¶消
息之大時也舍人始焉豹隠吳門迺今遘休際昌¶連茹
<pb:KR4e0190_WYG_012-15b>
彚征以應鴻漸豈徒曰好爵是嬰若是何如公¶子迺俛
首深思而未荅也先生遂推而進之曰夫鴈¶有六德焉
知時寒燠智也時去時来若有約劑而不¶爽者信也銜
蘆以避戈慎也締偶不亂者介也能羣¶者仁也羣而有
序者禮也舍人偹姱葆真襲華振若¶畜茲六德協于禎
祥若是何如公子乃雀躍而起喟¶然而嘆曰嘻吁休哉
夫晰萬物之情者不以通塞異¶觀究天人之際者不以
幻化眩見故履㡬莫如謙謙<md:KR4e0190_SBCK_017-4a>¶承符莫如兢兢謙謙者人益
<pb:KR4e0190_WYG_012-16a>
之兢兢者天庇之然則¶来鴈之為瑞也盖亦主人之自
求多福哉詎不閎哉¶彼諦圖測諜以覬靈者末矣于是
舍人再拜謝先生¶先生乃去¶
　　　書岳¶將軍題大營驛
莊子以子之於父為命之不可解以臣之於君為義之
無所逃意若以君臣為强合予嘗¶疑其不然觀岳侯所
題¶大營¶驛壁其處心積慮<md:KR4e0190_SBCK_017-9b>¶未嘗一日不在於復中原迎
二帝眷眷然若赤子之於慈母然此豈無所逃而為之
<pb:KR4e0190_WYG_012-16b>
其亦有所不可解者乎侯之言曰君臣大倫根於天性
此侯之所以自狀而吾之所謂異乎莊生者耶彼髙宗
者乃忍於㤀父臣敵其獨何心且已既已忍於忘父矣
有臣焉為之急於其父如侯者亦竟殺之又獨何心嗚
呼綱常萬古事也其磨滅與不磨滅只在此心之死與
不死而已髙宗之為心何如也宜侯之竟以殺身而中
原卒不可復二帝卒不可還也大營驛故在永州侯所
題字久而湮沒余父為是州乃勒之石而併侯所題廣
<pb:KR4e0190_WYG_012-17a>
德金沙寺勒之盖侯之心尚炯然在宇宙間未死也固
不係乎石之勒不勒雖然使忠臣孝子英雄之士過而
讀焉其將慷慨泣下沾襟而繼之以怒髪衝冠者乎
　　　書醫施氏婦事
語曰物反嘗為妖腥穢之氣薫積世界乃有賊殺其大
父者及其弟之婦與弟之婦之大父凡殺者三人其兩
人即時死婦尚喘息未絶始某殺大父時婦奔呼某怒
其呼也追而斷其頸至骨又刲其口婦忍死齧刀賊以
<pb:KR4e0190_WYG_012-17b>
手椎刀至齒根骨乃止刀前後所輳其不絶者一線耳
見者莫不憐之亦莫不以為必死㑹余往¶無錫知金創
徐君素有神効而婦家貧甚不能請醫余邀徐君謂之
曰君能一往乎徐君激於義舉遂欣然請行曰我不求
一錢必活此婦是我心也因與余俱至則婦勢已亟矣
徐君視之曰無恙也醫三日而腐肉盡新肉生又二日
而口輔上下肉合頸肉起如蓓蕾狀徐君曰生矣始余
迎徐君至時余兩弟及親友劉宗堯左升甫徐子初輩
<pb:KR4e0190_WYG_012-18a>
聞之¶¶亦嘉甚<md:KR4e0190_SBCK_017-10b>¶曰是吾¶輩之心也至是徐君告歸諸友請
醵錢為贈不約而合者若干人得銀二兩有竒徐君曰
非¶吾所為来意也余强之曰固知非君<md:KR4e0190_SBCK_017-11a>¶意<md:KR4e0190_SBCK_017-12a>¶也雖然願少
抑君之意以成諸君之義可乎徐君乃不能固辭嗟乎
此可以觀人心矣徐君慨然不逺百里而来也其何所
為哉諸君之慨然醵錢以醫婦也其何所為哉方徐君
欲行時其妻適及月産子且徐君坐市肆可計得厚糈
君乃舍其妻之急而徇乎人之妻之急舍其有所利於
<pb:KR4e0190_WYG_012-18b>
市肆之間而奔走其無所利於百里之外亦何心哉鄉
鄰之鬬雖聖賢亦謂可以無救而簟食之費雖好名者
亦所必惜以必惜之費而投之可以無救之鬬至於不
約而響應若有所踴躍而不能已者亦何心哉孟子曰
人皆有不忍人之心此其機在乎通與塞耳塞則骨肉
胡越通則四海我闥或謂今人之非古人之心吾不信
也遂書之以貽徐君而且以風世之好義者則古昔相
保相愛相䘏相周之俗其亦可以興於今矣
<pb:KR4e0190_WYG_012-19a>
　　　瘞河壖枯骨誌
髑髏完毁凡若干具其髆髃髀䯒脊脅諸雜骨無算盖
出乎犬猪烏鳶所饜飽與夫日炙燹燒風銷水囓之餘
而僅有存者自癸夘至乙巳東南荐<md:KR4e0190_SBCK_017-12b>¶飢流尸順河而下
多於河中之船逮水落不能浮尸尸遂積疊河壖久之
維古昔時¶遇飢饉疾疫¶¶¶¶¶則有荒政以聚民其不幸死而
暴露¶¶¶則<md:KR4e0190_SBCK_017-13a>¶又有¶掩骼埋胔之令惜哉其不遭乎此時也褚
生滔書舍在河壖余與弟正之數往焉每相與散歩河
<pb:KR4e0190_WYG_012-19b>
壖之上則見泥滓間圜者如破甌撱者如枯株碎者如
沙礫紛然彌望白日照之星星玭玭若尚有光怪余三
人者哀其澌滅且盡也命役¶夫裒而坎焉嗟乎古者葬
則旌之以銘旌者别也銘者自名也若¶曰是其人之骸
云耳雖後百千年¶¶有得之者亦識之曰¶是某人之骸云
耳古¶人之于骨骸嚴而别亦不欲其混也<md:KR4e0190_SBCK_017-13b>¶若是今乃以
五方四裔雜流¶異業之人而又以殘毁不完之尸爾髆
我股甲脊乙脅輳于一坎若藂葦亂蓬然亦重可悲矣
<pb:KR4e0190_WYG_012-20a>
然余嘗見元人發宋諸陵事火其尸以其餘骨雜牛馬
骨而埋之今此猶尚人骨也嗟乎彼生時何¶等人也尚
不免與牛馬骨同葬况¶¶此輩莩丐之餘猶得以人骨附
人骨復何憾焉使髑髏果有知如莊生之説必且一噱
于吾言矣坎之以嘉靖戊申春二月<md:KR4e0190_SBCK_017-15a>¶是掩骼埋胔之¶¶時¶
也
　　<md:KR4e0190_SBCK_017-15b>¶　書秦風蒹葭三章後¶
嘉靖戊申秋七月廿五日夜雷雨大作萬艘震蕩平¶明
<pb:KR4e0190_WYG_012-20b>
開霽則河水增髙四五尺矣余與褚生泛小舠如¶陳渡
臨流歌嘯渺然有千里江湖之思因詠秦風蒹¶葭三章
則宛如目前風景而所謂伊人者猶庶㡬見¶之且秦時
風俗不雄心於戈矛戰鬬則癢技於獫歇¶射獵至其聲
利所驅雖豪傑亦且側足於寺人媚子<md:KR4e0190_SBCK_017-16a>¶之間方以為榮
而不知愧其義士亦且沈酣豢養與¶君為殉而不可贖
盖靡然矜侠趨勢之甚矣而乃有¶遺世獨立澹乎埃&KR0381;
之外若斯人者豈所謂一國之¶人皆若狂而此其獨醒
<pb:KR4e0190_WYG_012-21a>
者歟抑亦以秦之不足與而¶優游肥遁若後来鑿坏羊
裘之徒者在當時固已有¶人歟余獨惜其風可聞而姓
名不著不得與鑿坏羊¶裘並列隠逸傳然鑿坏羊裘之
徒以其身而逃¶之蒹葭伊人者乃并其姓名而逃之此
又其所以為¶至也噫嘻士固有不慕乎當世之榮而亦
何心於後¶世之名也哉因慨然為之一笑遂書以示褚
生<md:KR4e0190_SBCK_017-16b>¶　　　書王明齋巻
<pb:KR4e0190_WYG_012-21b>
王君明齋精史頡氏之學博通諸家於易尤多所自¶得
嘗以古文書六十四卦名以還科斗之舊而稍為¶之訓
注使讀者觀於卦名即卦爻之義了然盖不待¶觀彖而
後思過半也余見而悦之君因書一紙遺余¶而索余為
之草書舊詩於册用以相報君始以欲學¶余論易故携
所注易自姑蘇来寓天寧僧舍者半閲¶嵗余雖頗竭鄙
陋以請於君君所注易與余之説兩¶人或相印可或不
相印可或始不相印可而卒相印¶可或始卒竟不相印
<pb:KR4e0190_WYG_012-22a>
可然率余得之君者為多而余<md:KR4e0190_SBCK_017-17a>¶自知竟不能少禆君也
至於詩歌盖昔人所謂雕蟲¶末伎宜為談經者所不道
而草書出東漢芝象以後¶昌黎氏鄙之以為俗書逞姿
媚者也况余於此兩者¶又素不工哉且夫君以經易教
余余竟投之以雕蟲¶之技君惠我以科斗頡氏太古之
書而余乃報之以¶效近俗姿媚之書其不相稱甚矣然
不知君又何所¶取也漫書以歸之¶
　　　書丁近齋示孫卷後
<pb:KR4e0190_WYG_012-22b>
丁生輈從予遊出其大父近齋翁家教之語凡二紙¶其
一教之以勤讀書取科第盖世俗教子弟之常其<md:KR4e0190_SBCK_017-17b>¶一教
之以决擇於君子小人兩儒之間則固以古道¶望之而
有世間家人語之所不及者矣然翁所教輈¶以勤讀書
寔舉予為况盖余之少也或然其後年既¶長大則已知
記誦佔畢詞章之習非所以反身而崇¶德况今益衰且
病精力日減於是經年束書不一觀¶與絶不為文者亦
往往有之則是余之壯且老也既¶已與翁所責輈少時
<pb:KR4e0190_WYG_012-23a>
懶散廢書之狀㡬無以異矣其¶尚足以為輈之所取法
而無愧於翁之所稱述者哉¶然至於君子之儒則未嘗
不竊有志焉而願與輈共¶勉焉其可也<md:KR4e0190_SBCK_017-18a>¶　　<md:KR4e0190_SBCK_017-25b>¶數論三篇¶
　　　勾股測望論¶
勾股所謂矩也古人執數寸之矩而日月運行朓朒¶遲
速之變山谿之髙深廣逺凡目力所及無不可知¶盖不
能逃乎數也勾股之法横為勾縱為股斜為弦¶勾股求
<pb:KR4e0190_WYG_012-23b>
弦勾股自乗相併為實平方開之得弦勾股¶求股勾弦
自乗相減為實平方開之得股股弦求勾¶同法盖一弦
實藏一勾一股之實一勾一股之實併¶得一弦實也數
非兩不行因勾股而得弦因股弦而<md:KR4e0190_SBCK_017-26a>¶得勾因勾弦而得
股三者之中其兩者顯而可知其¶一者藏而不可知因
兩以得三此勾股法之可通者¶也至如逺近可知而髙
下不可知如卑則塔影髙則¶日影之類塔影之在地者
可量而人足可以至於戴¶日之下而日與塔髙低之數
<pb:KR4e0190_WYG_012-24a>
不可知則是有勾而無¶股弦三者缺其二數不可起而
勾股之法窮矣於是¶有立表之法盖以小勾股求大勾
股也小勾股每一¶寸之勾為股長㡬何則大勾股每一
尺之勾其長㡬¶何可知矣此以人目與表與所望之髙
三相直而知¶之也人目至表小弦也人目至所望之髙
大弦也又<md:KR4e0190_SBCK_017-26b>¶法表為小股其髙㡬何與至塔下之數相乗
以小勾¶除之則得塔髙盖横之則為小股至塔之積縱
之則¶為小勾至塔頂之積縱横之數恰同是變勾以為
<pb:KR4e0190_WYG_012-24b>
股¶因横而得縱者也勾股弦三者有一可知則立表之¶法
可得而用若其髙與逺之數皆不可知而但目力¶可及
如隔海望山之類則勾股弦三者無一可知而¶立表之
法又窮矣於是有重表之法盖兩表相去㡬¶何為影差
者㡬何因其差以求勾股亦可得矣立表¶者以通勾股
之窮也重表者以通一表之窮也其實¶重表一表也一
表勾股也無二法也<md:KR4e0190_SBCK_017-27a>¶　　　勾股容方圓論
<pb:KR4e0190_WYG_012-25a>
凡竒零不齊之數凖之於齊圓凖之於方不齊之圓¶凖
於齊之圓不齊之方凖於齊之方勾股容圓凖於¶勾股
容方假令勾五股五弦七有竒此為整方均齊¶無較之
勾股其容方徑該得勾之半盖容方積得勾¶股全積四
分之一其取全積時勾股分在兩㢘則勾¶五股五五五
二十五内一半為勾積一半為股積其¶求容方則併勾
股為縱一㢘得十為長之數得濶二¶五與原勾相半盖
始初則一半勾積一半股積横列¶之而為正方及取容
<pb:KR4e0190_WYG_012-25b>
方則股積在上勾積在下而為<md:KR4e0190_SBCK_017-27b>¶長方矣其容方所以止
得半勾者則以勾股之數均¶也若勾短股長則容方以
漸而濶不止於半勾矣故¶大半為股積小半為勾積其
始横列時勾積與股同¶長而不同濶其從列時則股積
之濶如故而勾積截¶長以為濶則濶與股積同而長與
股積異與横列正¶相反此變長為濶而取容方之法也
其謂之勾積股¶積者從容方徑與勾股相乗之數而名
之也若取容¶圓徑則用勾股自之而倍其數以勾股與
<pb:KR4e0190_WYG_012-26a>
弦併為法¶盖容圓之徑多於容方方有四角與弦相礙
故其數¶少圓循弦宛轉故其數多若以求容方與求容
圓相<md:KR4e0190_SBCK_017-28a>¶比則積中恰少一段圓徑與半弦和較相乗之數
弦¶和較者勾股併與弦相較之數也假令勾五股五相¶
乗亦倍之得五十如求容方則亦倍勾股為法得二¶十
亦恰得二寸五分之徑如求容圓則不用倍勾股¶為法
而用一勾股併與一弦是以一弦代一勾股併¶也以一
弦代一勾股併恰少一弦和較加一弦和較¶則亦兩勾
<pb:KR4e0190_WYG_012-26b>
股矣假令一勾股得十倍勾股得二十是¶取容方之徑
一勾股得十一弦得七恰少一弦和較¶三是取容圓之
徑其所以少一弦和較者圓徑多於¶方徑也假令取容
圓不用勾股倍積而止用勾股本<md:KR4e0190_SBCK_017-28b>¶積則宜用勾股併為
㢘而除去半弦和較亦得或約¶得圓徑之後與半弦和
較相乗添積而以勾股并為¶㢘不除亦得或用勾股倍
積用兩勾股相併為㢘而¶以全弦和較與約得圓徑相
乗添積亦得此改方為¶圓之妙其機枯只寓之於弦和
<pb:KR4e0190_WYG_012-27a>
較間也至於勾股積¶與弦積亦只於勾股較中求之盖
數起於㕘伍㕘伍¶起於畸零不齊也假令股五勾五齊
數之勾股則勾¶股幕倍之即得弦幕盖兩勾股積而成
弦積也至於¶勾短股長相乗之積則成一長方倍之而
弦側不當¶中徑亦不成弦幕惟以一勾股較積補之乃
能使長<md:KR4e0190_SBCK_017-29a>¶方為一正方而得弦積盖勾股之差愈逺則長
方愈¶狹長方愈狹則勾股之差積愈多故勾股差者所
以¶權長方不及正方之數以相補輳此補狹為方之法
<pb:KR4e0190_WYG_012-27b>
也¶
　　　弧矢論¶
凡弧矢算法凖之於矢而㕘之於徑背徑求矢之法¶先
求之背弦差而半背弦差藏之矢冪與徑相除之¶中倍
矢冪與徑相除則全背弦差也半法簡捷故用¶其半冪
者方眼也自乗之數必方故謂之冪假令徑¶十寸截矢
一寸一寸隅無開方即以一寸為矢冪而<md:KR4e0190_SBCK_017-29b>¶以十寸之徑
除之該得一分是半背弦差一分若二¶寸矢開方得四
<pb:KR4e0190_WYG_012-28a>
寸是為一寸者四半背弦差得四分¶三寸矢開方得九
是為一寸者九半背弦差得九分¶皆凖之於十寸之徑
故一寸之冪而差一分逓而上¶之視其冪以為差之多
少又假令徑十三寸矢冪一¶寸則以十三寸之徑與一
寸相除每寸該差七釐七¶毫弱以為半背弦差若二寸
寸矢開方得四該四箇七¶釐七毫併之得三分八毫以
為二寸矢半背弦差此¶凖之十三寸之徑亦逓而上之
視其冪以為差之多¶少盖徑長則背弦之差減故一寸
<pb:KR4e0190_WYG_012-28b>
矢而差止七釐有<md:KR4e0190_SBCK_017-30a>¶竒徑短則背弦之差增故一寸矢而
差及一分雖其¶數有增减而凖之於一寸之冪與徑相
除而以漸開¶之每得一寸則得元差而相併以為背弦
之差則其¶法之一定不可易者也背徑求矢矢背求徑
諸法消¶息管於是矣至於徑積求矢一法古法以倍截
積自¶乗為實四因截積為上㢘四因直徑為下㢘五為
負¶隅與矢相乗以減下㢘而以上下㢘與矢除實今立¶
一法但以截積自乗為實而遂以截積為上㢘直徑¶為
<pb:KR4e0190_WYG_012-29a>
下㢘每一寸矢帶二分五釐二寸矢則帶五分四¶分而
增其一以減徑其倍積四因之法悉去不用頗<md:KR4e0190_SBCK_017-30b>¶為簡捷
盖徑積求矢凖於矢徑之差矢徑差者矢徑¶互為升降
也矢一寸則該減徑一寸二分五釐矢二¶寸則該減徑
二寸五分而矢徑之差起於積數之不¶足且夫圓凖於
方而畸零之圓又凖於均齊之圓以¶方為率徑十寸矢
一寸則積必是十寸矢二寸則積¶必是二十寸但得積
為實只約矢與徑為從平方開¶之足矣盖方無虛隅也
<pb:KR4e0190_WYG_012-29b>
又以整圓為率徑十寸矢五¶寸則圓積必居方積四分
之三而以四之一為虛隅¶足矣盖雖有虛隅而其數易
凖也惟是矢以漸而短¶則積以漸而減有不能及四分
之三虛隅以漸而加<md:KR4e0190_SBCK_017-31a>¶有不止於四分之一者矣於是平
方法與四分而一¶為虛隅之法皆不可用惟自乗平方
之積為三乗而¶以四分之矢減五分之徑則不問矢之
長短積與虛¶隅之多寡而其數皆至此而均齊猶之平
方之法數¶有多寡而減来減去必得以均齊之數以為
<pb:KR4e0190_WYG_012-30a>
凖而後¶不齊者皆齊此天然之妙也夫積自乗而為三
乗方¶之實則一整方耳而矢數藏焉及立法求矢則分
為¶上下兩㢘而矢數著焉盖整方所以聚積而分㢘所¶
以散積補短截長而方圓斜直通融為一此亦天然¶之
妙也假令徑十寸矢一寸積該三寸五分自乗該<md:KR4e0190_SBCK_017-31b>¶十二
寸二分五釐上㢘三寸五分下㢘十寸以三乗¶方開之
而一寸無開方則上下㢘如元數共得十三¶寸五分為
㢘法與一寸矢相乗除實恰少一寸二分¶五釐是為負
<pb:KR4e0190_WYG_012-30b>
隅之數所以用每矢一寸則帶二分五¶釐為凖以減徑
然後法實相當也又如徑十寸矢二¶寸積該十寸自乗
該百寸上㢘十寸下㢘亦十寸以¶三乗方開之則須以
矢數乗上㢘上㢘該得二十寸¶盖長十寸而髙二寸之
數以矢數自乗得四而乗下¶㢘下㢘該得四十寸盖髙
十寸而濶四寸之數上下¶㢘共得六十寸又以矢二寸
為方面與上下㢘相乗<md:KR4e0190_SBCK_017-32a>¶除實共二箇六十寸該得一百
二十寸其數乃足而¶元數止得百寸恰少積二十寸所
<pb:KR4e0190_WYG_012-31a>
以用二寸五分以¶除下㢘則該止得七寸五分為下㢘
其下㢘减去髙¶二寸五分中濶該四寸則四箇二寸五
分該得十寸¶方面二寸與十寸相乗共二十寸恰勾負
隅之數所¶以二寸矢則用二寸五分減法也逓而上之
每寸以¶二分五釐為凖盖雖徑有極長極短而一寸寸
矢帶¶二分五釐減徑之法則定數也徑積求矢矢積求
徑¶徑矢求積諸法消息管於是矣然此二法者背弦之¶
差則隨徑而不隨矢所以均為一寸之矢而其差則<md:KR4e0190_SBCK_017-32b>¶有
<pb:KR4e0190_WYG_012-31b>
多寡之不齊矢徑之差則隨矢而不隨徑所以但¶得一
寸之矢則不問徑之長短而一例為差此二法¶之異也
若以今法與舊法相通今法不倍積所以不¶用四因四
因者生於倍積也古法之五為負隅即今¶之一寸帶二
分五釐也盖以五乗之矢除四因之徑¶則亦一寸矢而
減一寸二分五釐之徑也然有㢘而¶無方隅者盖截積
止得㢘數也即此二法可見截弧¶截積之法皆從邊起
而凖之於邊以漸消息之矣既¶得一寸之定差則雖倍
<pb:KR4e0190_WYG_012-32a>
蓰十伯錯綜變化而皆不能¶出乎範圍之外此天然之
妙也故曰握其機而萬事<md:KR4e0190_SBCK_017-33a>¶理矣其弦矢求徑法半弦自
乗為實而以矢除之加¶矢得徑是徑之數藏於半弦冪
與矢相除而加矢之¶中也今環而通之以為背弦求矢
諸法背弦求矢其¶半背冪中藏一箇半弦冪與矢相除
而加矢之徑數¶藏一箇矢冪以徑數相除為背弦差之
數二數消息¶恰得半背冪本數則矢數見矣假令徑十
寸矢一寸¶半背弦差一分半背數三寸一分自乘得九
<pb:KR4e0190_WYG_012-32b>
寸六分¶一釐其九寸為弦冪所謂中藏半弦冪與矢相
除而¶加矢之徑數其六分一釐乃是兩半背冪而空其
一¶差亦名差與半背相開方之數即以與其差一分相<md:KR4e0190_SBCK_017-33b>¶乗之數所謂一箇矢冪以徑數相除為背弦差之數¶也
二數消息以盡背冪而法可立矣其背矢求弦法¶若背
矢先求出徑而後以矢徑求弦則為簡捷盖半¶背冪中
所藏弦冪與背弦差冪今以矢冪約徑而以¶徑除矢冪
為背弦差¶冪本數則徑數見矣得徑而¶弦在其中矣其
<pb:KR4e0190_WYG_012-33a>
矢弦求背亦須先得徑而後得背盖¶半弦冪為實乃以
矢約徑以矢減之以矢乗之恰得¶半弦冪本數則徑數
見矣得徑而背在其中矣假令¶矢一寸半弦三寸自乗
九寸為半弦冪為實以矢約<md:KR4e0190_SBCK_017-34a>¶徑得十寸以矢一寸減之
得九寸以矢一寸乗之得¶九寸恰與半弦冪相同則為
徑十寸矣此背弦矢徑¶四者相乗除循環無窮之妙也
至於徑積求矢則既¶然矣因而通之積矢求徑假令徑
十寸矢一寸積三¶寸五分自乗該十二寸二分五釐乃
<pb:KR4e0190_WYG_012-33b>
以原積三寸五¶分為上㢘一寸之矢為下㢘以除自乗
之積餘數得¶八寸七分五釐如矢帶數一寸二分五釐
則為徑十¶寸矣又如徑十寸矢二寸積十寸自乗寸百
為實矢¶乗積得二十寸為上㢘再矢自乗得八為下㢘
以二¶乗上㢘消積四十以八消餘積六十得七寸五分
加<md:KR4e0190_SBCK_017-34b>¶入矢帶數二寸五分則徑十寸矣徑積求矢則積為¶
上㢘而徑為下㢘矢積求徑則亦積為上㢘而矢為¶下
㢘此其縱横往来相通之妙而一乗上㢘再乗下¶㢘則
<pb:KR4e0190_WYG_012-34a>
三乗開方之定法也積矢求弦則倍其積以矢¶除積而
減矢弦矢求積則并矢於弦以矢乗積而半¶其積盖矢
弦并之為長以矢乗之而得兩積故半之¶而積可見也
倍之則為矢弦相併之積以矢除之而¶得矢弦相併之
本數除矢而弦可見也徑矢求積則¶先得弦而後得積
盖以矢減徑以矢乗之四因得數¶而弦冪藏於其中平
方開之得弦乃以矢自乗以矢<md:KR4e0190_SBCK_017-35a>¶與弦相乗合二數而半
之則得積矣此又積矢徑弦¶四者相乗除循環無窮之
<pb:KR4e0190_WYG_012-34b>
妙也其徑背求矢法則以¶半背自乗為實而約矢以減
徑以矢乘之為半弦冪¶而平方開之以減背其減餘之
數恰與矢之背弦差¶數相當則矢數見矣盖半背數中
藏一半弦數藏一¶背弦差數故合二數而消息之也徑
十寸矢一寸半¶背三寸一分十寸之徑每一寸矢該差
二分二寸矢¶該差四分為定差今約矢一寸以減徑得
九寸以矢¶乗亦得九寸平方開之得三寸為半弦以除
半背而¶餘一分恰勾一寸差數則矢之為一寸也無疑
<pb:KR4e0190_WYG_012-35a>
矣又<md:KR4e0190_SBCK_017-35b>¶如徑十寸半背四寸四分約得矢二寸以減徑餘
八¶寸以矢乗得十六寸為弦冪平方開之為四寸以減¶
半背四寸而餘四分恰得二寸矢之定差則矢之為¶二
寸也無疑矣又法半背冪自乗為實中藏一箇半¶弦自
乗之數一箇背弦差與兩半背而空出一差相¶乗之數
亦名背弦差與背相開方之數以此兩數與¶實相消而
矢數見矣假令徑十寸半背三寸一分其¶半背冪該九
寸六分一釐約矢一寸與徑相減相乗¶如前法得九寸
<pb:KR4e0190_WYG_012-35b>
以除實九寸而以一寸之差一分與¶兩半背而空出一
差之數得六寸一分與上差一分<md:KR4e0190_SBCK_017-36a>¶相乗得六分一釐并
二數九寸六分一釐除實恰盡¶以是知矢之為一寸也
又如半背四寸四分自乗得¶十九寸三分六釐為實約
矢二寸與徑相減相乗如¶前法得十六寸以除十六寸
而以二寸之差四分與¶兩半背而空出一差之數得八
寸四分與上差四分¶相乗得三寸三分六釐併二數十
九寸三分六釐除¶實恰盡以是知矢之為二寸也此其
<pb:KR4e0190_WYG_012-36a>
法亦始於先得¶定差而約矢與徑兩相消息以得矢也
其徑數有長¶短差數有多寡亦凖此法而通之也在先
得定差而¶已又法半徑自乗為徑冪半背自乗為背冪
二冪相<md:KR4e0190_SBCK_017-36b>¶乗為實乃約矢以減徑以矢乗之為半弦冪與
徑冪¶相乗以除實又以徑冪除其餘實恰得矢數之定
差¶則矢可得矣盖二冪相乗中藏一箇徑冪與弦冪相¶
乗之數藏一箇徑冪與半背弦差冪相乗之數而背¶弦
差者矢之所藏也假令徑十寸矢二寸背差八分¶半徑
<pb:KR4e0190_WYG_012-36b>
自乗得二十五寸半背自乗得十九寸三分六¶釐相乗
得四百八十四寸為實及約矢得二寸以減¶徑而乗之
得十六寸為弦冪與徑冪相乗得四百以¶除實餘八十
四寸又以徑冪除之得三寸三分六釐¶恰與二寸矢之
定差相合然二寸矢之定差四分而<md:KR4e0190_SBCK_017-37a>¶乃有三寸三分六
釐者盖始求背冪之時以兩背數¶相乗則四分寓其間
恰得此數所謂差與背相開方¶之數也以四分與八寸
四分相乗得三寸三分六釐¶故定差四分而其積則三
<pb:KR4e0190_WYG_012-37a>
寸三分六釐也以八寸四¶分除之則定差本數也夫背
弦差者矢之所藏也以¶差立法古未有之而實求矢之
大機也差徑求矢以¶差與徑相乗平方開之得矢差矢
求徑矢自乗以差¶為從平方開之得徑而差與弦亦可
以求矢徑半弦¶之冪矢除徑而矢乗徑之數也差者矢
冪而徑除之¶之數也先約徑矢數與弦冪相同而又以
徑除矢冪<md:KR4e0190_SBCK_017-37b>¶與差數同則得矢徑差與背求矢徑減差則
得弦即¶差弦求矢徑也積者矢與弦并以矢除而半之
<pb:KR4e0190_WYG_012-37b>
之數¶也積弦求矢倍積為實約矢而加之於弦為從方
以¶矢為法除之則得矢也矢積求弦矢自乗而置虛積¶
與元積相當然後減去矢自乗之冪而以矢除其虛¶積
與元積之并則得弦也假令矢一寸積三寸五分¶矢
自乗得寸添積二寸五分乃與元積相當然後減¶去矢
自乗之寸餘六寸以矢除之得弦六寸也矢二¶寸積十
寸矢自乗得四寸加虛積六寸與元積相當¶减去矢自
乗之寸餘十六寸以矢除之得弦八寸也<md:KR4e0190_SBCK_017-38a>¶如不以矢徑
<pb:KR4e0190_WYG_012-38a>
求弦得積而遂以矢徑求積則矢每寸¶截徑寸二分五
釐而以矢自乗再乗以乗截餘之徑¶為徑積然後以徑
約積而以積與矢自乗之數相乗¶添入徑積合為積冪
而復以約積自乗亦與前積冪¶同數則積亦可得矣然
不如得弦而後得積之為簡¶捷也至於殘周與弦求矢
則亦用半弦自乘為實而¶約出矢數以除半弦冪而加
矢為徑乃以徑補出全¶周之數而以半背數除半弦數
餘為半背弦差恰得¶矢之定差則矢可得矣假令弦六
<pb:KR4e0190_WYG_012-38b>
寸殘周二十三寸¶八分則以半弦自乘得九為實而約
出矢一寸以除<md:KR4e0190_SBCK_017-38b>¶實而加之得十寸為徑該周三十寸除
殘周數得半¶背三寸一分除半弦三寸而餘一分恰得
一寸矢之¶定差則矢一寸也又如弦八寸殘周二十一
寸二分¶半弦自乗得十六為實約出矢二寸以除實而
加之¶得十寸為徑該周三十寸除殘周數得半背四寸
四¶分除半弦四寸而餘四分恰得二寸矢之定差則矢¶
二寸也數雖如是而起算極周折惟求之弦矢徑三¶相
<pb:KR4e0190_WYG_012-39a>
權則其數可準盖徑矢求弦則以矢減徑以矢乗¶之為
半弦冪徑弦求矢則以半弦自乗為實而以徑¶為益方
以矢減益方而相乗除實亦是以矢减徑以<md:KR4e0190_SBCK_017-39a>¶矢乗之而
得半弦冪也弦矢求徑則以半弦自乗以¶矢除之加矢
而得徑由是三者輾轉求之則是半弦¶冪中藏却以矢
減徑以矢乗之之定數以是約出矢¶徑而因徑以為周
減其殘周而得背以半背與半弦¶相較而得差恰與矢
之定差相同則矢數無所失矣¶其有不合則更約之此
<pb:KR4e0190_WYG_012-39b>
數雖若眇茫然凖之於以矢¶減徑即以矢乗必須與半
弦冪相當則亦未嘗無繩¶墨也此意𤣥之又𤣥非至神
莫知也積也矢也徑也¶弦也背也殘周也差也凡七者
轉相為法而轉相求¶共得三百二十六法而後盡渾然
一圓圈而中含錯<md:KR4e0190_SBCK_017-39b>¶綜變化乃至於此嗚呼豈非所謂至
妙至妙者哉¶
　　　書瘞¶枯骨志碑陰
始余與褚生之欲瘞枯骨也盖偶有感於所見而未暇
<pb:KR4e0190_WYG_012-40a>
徧所不及者也偶盡一二人之力所能及以無歉乎此
心之所感而非有意於人之我同也偶以河壖不毛之
隙地可以瘞焉而非有擇於其地也已而朋聞是舉者
競出錢相助而褚生父怡閒翁又以河壖地卑濕逼水
非所以棲骨乃割菜地之一隅以瘞之¶¶¶於是城旁枯骨
得盡¶瘞焉而又得髙燥地以免於後日水囓之患嗚呼¶
此<md:KR4e0190_SBCK_017-40a>¶可見惻隠怵¶惕人人所同惟無所感而亦無為之倡
者耳使義舉更有大於此者而有人焉倡之人其有不
<pb:KR4e0190_WYG_012-40b>
翕然而趨之若是者哉君子是以知善俗之¶有¶機也<md:KR4e0190_SBCK_017-41a>¶因
書出錢人姓名於隂而¶附<md:KR4e0190_SBCK_017-41b>¶著其説¶云
　
　
　
　
　
　荆川集卷<md:KR4e0190_SBCK_017-43a>¶十二
