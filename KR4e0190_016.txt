# -*- mode: mandoku-view; -*-
#+TITLE: 重刊荊川先生文集
#+DATE: 2015-09-11 17:04:25.047295
#+PROPERTY: ID KR4e0190
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0503-016荆川先生文集-卷第十六.
<pb:KR4e0190_SBCK_016-1a>¶
重刋荆川先生文集卷之十六¶
　墓表¶
　　春坊中允方泉李君墓表¶
方泉李君既卒其父推官公謂余與君同寮相好也¶
以書來請余表君之墓君姓李氏諱學詩字正夫世¶
爲萊州府平度州人大父諱琮父推官公慧也生二¶
子而君爲長君少頴異沉静治經通尚書乙酉秋郡¶
守李君霆夢桃花洞中一少年得雋已而君中試君¶
結廬讀書處則桃花洞之麓也丙戌第進士爲永平¶
府推官法麗扵情數决滯獄三年以薦召入爲稽勲¶
<pb:KR4e0190_SBCK_016-1b>¶
司主事頃之陞考功司貟外郎㑹朝覲考察君與有¶
司佐其長僚黜陟用精已而調文選貟外郎君之在¶
考功也而余亦入爲考功主事始與君相識君爲人¶
豐肉踈眉目進止雍容與人接婉婉&KR0002;處女腹中坦¶
坦不蓄鱗甲以此能在處協于僚友間其治獄也未¶
嘗以鉤距爲巧其考課也未嘗以按吏爲功是時都¶
御史王浚川公有物望不輕一言假人自君爲諸生¶
而浚川公爲提學則已竒君後君居吏部浚川公熟¶
視君益以爲逺噐數言扵諸公卿間諸公卿自是知¶
君亦以爲逺噐也君居閒獨喜爲詩然在衆中絶口¶
<pb:KR4e0190_SBCK_016-2a>¶
未嘗言詩其自晦多如是在文選未幾改官爲翰林¶
院編修頃之丁母楊宜人憂既葬廬扵墓側産芝三¶
本高尺許然君不自以爲瑞而亦不言扵人服除赴¶
官戊戌春同考㑹試事巳亥　東朝建君拜左春坊¶
左中允兼翰林院修撰未幾充經筵講官庚子秋主¶
順天府鄉試踰年以病卒嘉靖辛丑六月某日也年¶
三十有九君之入翰林也是時與君同入先後十有¶
一人皆取之科道與諸部属而君與余則皆自吏部¶
入居二年余罷歸而編修鄞陳君束出爲按察僉事¶
是年編修山陽盧君淮卒明年修撰東平王君汝孝¶
<pb:KR4e0190_SBCK_016-2b>¶
出爲按察副使又三年余起爲春坊司諫是年中允¶
閩陳君節之卒明年陳君束以副使卒是年余再罷¶
歸明年而君又卒嗚呼維昔官翰林者進士高甲與¶
庶吉士兩&KR0151;而巳今¶
天子在位以爲此不足以博求碩士遂改其制癸巳¶
之歳乃得君等十有一人于是此十有一人者入則¶
陪侍經幄退則校讐東&KR0026;景從響附人思自竭以報¶
殊恩暇則相與接杯酒或限韻賦詩分曹壺奕或雜¶
以詼諧嘲笑以極文儒墨士之樂于此之時彬彬雅¶
雅争先恐後何其盛耶七八年間在&KR0017;録者幾及其¶
<pb:KR4e0190_SBCK_016-3a>¶
半出者罷者亦又幾人其尚在院者&KR0138;兩三人耳嗚¶
呼何其有終之鮮與自古文儒之士委棄于草野者¶
不少乃其間得自致扵金馬玉堂之列以桀然自見¶
其才者千百而一兩人耳其遇不可謂不幸¶
天子度常格而用人亦冀以得魁梧瓌偉之雋盖蒐¶
扵千百庶僚之中&KR0023;此數人其致之不可謂不艱而¶
淪落銷歇&KR0002;此其奄忽也豈非憐才者之所嘆與故¶
爲表君之墓而并名其人以志余之所感云¶
　　戸部主事陳君墓表¶
嘉靖巳丑歳吾郡之士同舉進士者凡八人于是此¶
<pb:KR4e0190_SBCK_016-3b>¶
八人者得群然咸聚于京師未幾則或去或留或去¶
者復留而留者又踵以去其間得相聚京師者率不¶
過四五人或三二人再不能及于八人之數而其後¶
無錫張君舜舉與余相&KR0071;罷去則此八人之中罷其¶
兩人其後江隂陳君又卒于京師則八人之中喪其¶
一人矣嗚呼是可嘆也憶昔此八人相與日夕具杯¶
酒相&KR0172;笑此時固亦知其聚者終不能不散然殊不¶
意其遽然遽散去猶冀且復聚縱使散去不復聚亦¶
不意升沉存没邈然分隔遽至于此然此猶七八年¶
之間耳使更復此七八年或數十年則人事之錯迕¶
<pb:KR4e0190_SBCK_016-4a>¶
消息愈益不齊而其聚散升沉存沒之感計亦不止¶
如此而巳嗚呼此可以知人生之&KR0002;浮與天地之爲¶
逆旅矣而亦何恠其然也歟然方其聚也則爲之&KR0172;¶
然以喜其散也則爲之慨然以憶其罷而去也則或¶
爲之悵然以唁其沒而不可作也則或爲之欷嘘流¶
涕以悲亦有情者之所不能巳歟然則子逹之亡此¶
七人者莫不悲焉而余獨有所深悲于子逹者以子¶
逹有樸茂愿慤之質有務爲君子之志而學未及充¶
乎其質力未及竟乎其志非惟大官老壽限于命而¶
不可得而問學事業之可以自致者亦&KR0002;有所限焉¶
<pb:KR4e0190_SBCK_016-4b>¶
而未究乎其止也此子逹之所以爲悲歟彼區區聚¶
散升沉存沒之感固又不足較矣子逹諱詞自號茶¶
丘居士以進士授戸部山東司主事歴官&KR0002;干年而¶
卒卒時年&KR0138;三十有六陳氏故饒于貲而君能刻苦¶
自植立其在衆人中衣裳言貌絶不&KR0011;紛華子弟而¶
其在官絶不營營然廣交㳺借聲譽爲富人事其爲¶
戸部嘗監太倉軍儲又監淮安清江浦漕務最後檢¶
校諸司章奏皆精鍊謹㓗能于其官而君自少&KR0012;事¶
其叔青田始事父之禮友其從兄子和如其親弟兄¶
家之筦鑰一總于青田而君不知焉君出入必禀于¶
<pb:KR4e0190_SBCK_016-5a>¶
青田翁而後從事&KR0026;君居家與其居官而予所稱君¶
之質與其志大率可知也君始有二子而夭後君卒¶
之八月其妻吳安人始生一子名之曰之才安人系¶
出恭靖侯良之後有賢行而青田又爲之綱紀于外¶
其必能相與立&KR0012;以成君志也嗚呼陳氏之以善聞¶
也久矣而君父敔山公既舉于鄊又不顯以死至君¶
且顯矣而天又嗇之固&KR0005;以昌其後乎&KR0494;癸已之&KR0010;¶
余再官京師㑹君亦継至于是所謂八人者獨予與¶
君二人在京師後雖継有至者又不久以去而君與¶
予至再更寒暑而後别且以余之迂戅無似幸不爲¶
<pb:KR4e0190_SBCK_016-5b>¶
此七人所棄斥而君尤若以予爲可與者盖君于余¶
交深而信篤如此君之没予安得黙然無一言也君¶
墓志行状既自属于學士張公與戶部主事曹君獨¶
墓表未有所属青田翁以請于予盖君未嘗有言而¶
青田翁揣知君之意或在予也君世譜履歴則誌已¶
詳故予獨序交游始終以道君之可悲者以掲于君¶
之墓而又&KR0005;以貽諸此六人者云¶
　　都察院都事秦君墓表¶
錫之言孝弟篤行有家法者必㱕秦氏秦氏之先貞¶
静先生諱旭隱居行&KR0105;既没而鄊人私謚貞静先生¶
<pb:KR4e0190_SBCK_016-6a>¶
以長子䕫官封中憲大夫然鄊人不稱其官而稱之¶
曰貞静先生貞静次子永孚以孝子旌弟仲孚亦孝¶
郷人稱之曰&KR0031;孝秦氏君諱鏜字國和號&KR0011;樗山人¶
貞静先生之孫而孝子公之子也自少爲邑諸生治¶
所謂時文者最精每御史歳試諸生諸生心擬甲乙¶
多目君君亦每自&KR0018;及案出卒無前君者然六試扵¶
郷而後第五試扵㑹皆不第已而罷試家居&KR0002;干年¶
嘉靖辛丑即家授南京都察院都事以卒年七十有¶
九君之罷試也以親老且病故竟二親死君亦遂不¶
仕也曰吾禄不及吾親乃欲以衰年爲子孫&KR0060;禄耶¶
<pb:KR4e0190_SBCK_016-6b>¶
&KR0004;孝子公事其父貞静與其母殷恭人惟其志而不¶
忍傷至扵刺血吮瘡不憚爲之及君事孝子公一如¶
其所以事貞静者其事母張孺人一如其所以事殷¶
恭人者孝子公仁慈儉朴君爲是群下不輕鞭呵中¶
堂無叱咤之聲平生自饗七筯不出&KR0188;豆之外懼少¶
失孝子公意張孺人嘗病癱不能起又瘖不能言君¶
以意揣其寒温飽飢而時食衣之便溺起坐必君自¶
扶抱朝夕必側如是者十九年雖女使亦不以属然¶
此盖君之所謂孝者即甚勞勩亦不過乎煦愉抑搔¶
人子之常事獨念君束髪即以文自奮人亦期君扵¶
<pb:KR4e0190_SBCK_016-7a>¶
當時所謂功名顯榮縱不有得扵前必有得扵後而¶
君乃銳然自割扵強盛之年非孝愛純至一不中&KR0044;¶
扵世味有所不能是無難耳抑人亦有言子而仕雖¶
有離憂樂也子而在側雖無離憂不樂也人情豈異¶
是哉君乃能使其親忘乎人情之所樂而深樂乎人¶
情之所不樂者其必有委曲感移乎親之心而人不¶
能知是尤所以爲難也君事寡姊曲有恩禮姊亦以¶
節見旌君爲人悃愊無表&KR0064;之飾然重節槩厲㢘隅¶
不妄交游不輕謁扵有司君既自以詩書行誼守爲¶
家法扵教子孫也尤篤子孫化之街衢之間褒衣矩¶
<pb:KR4e0190_SBCK_016-7b>¶
歩不問可知其爲君家弟子庚子歳子涵孫禾舉扵¶
郷癸夘孫梁又舉郷之人不以子孫之堦扵榮進爲¶
秦氏賀而以子孫恂恂謹譲守家法爲秦氏賀也盖¶
吾友施君子羽狀君之行而爲之&KR0003;以比扵漢石氏¶
其&KR0003;然矣然石氏自建慶而下不再世孝謹遂衰豈¶
非其質行有餘而詩書問學之澤不足以維持之耶¶
有石氏之孝弟矣而又能從事乎齊魯諸儒之所謂¶
文學者以益修乎其所未至則秦氏孝謹之風其&KR0005;¶
不衰矣乎余故因表君之墓而并書之以詔其後之¶
人¶
<pb:KR4e0190_SBCK_016-8a>¶
　普安州判杭君墓表¶
嗚呼是爲吾友宜興杭君錫賢之墓杭君諱封錫賢¶
其字號日惺布政澤西公之子都御史&KR0031;溪公之兄¶
子也乙未歳余罷官歸客宜興寔舘扵君余性&KR0310;且¶
戅在郷曲孑孑不能與人爲同然獨嘗心善君君自¶
少以宦游子弟著文行其所結納多海内知名之士¶
顧余何取然君與余獨深相好也以是于君乎舘余¶
所舘距君所居五六十里君數數徃來候余或相對¶
一室講論經史或邀余游東西溪及銅官諸山所至¶
輙盤桓竟日或相與賦詩爲樂余是時居常以病謝¶
<pb:KR4e0190_SBCK_016-8b>¶
客然扵君之來未嘗不喜余扵山水亦雅不甚好然¶
扵君之請未嘗不從與君處乆而益津津有味而亦¶
益知君之爲人君外和而中介其遇事小心能忍待¶
人依扵謙厚扵好善尤篤甚扵世之嗜&KR0020;利者其&KR0424;¶
味茍同雖其四海九州之人君縱不能徧與之接然¶
其心未嘗不慕而求之其&KR0424;味苟不同雖其里閈姻¶
戚之人君縱強與之接然其心未嘗不踈而逺之其¶
慕而求之也然未嘗翕翕以相驩其踈而逺之也然¶
未嘗悻悻以相忤余以是益信君爲長者余既居宜¶
興兩年㑹有春坊司諌之　命去如京師未幾君亦¶
<pb:KR4e0190_SBCK_016-9a>¶
以選入就試北畿復得與君日夕往來如宜興時君¶
居京師尤自守不妄與人交獨余所善吉水羅達夫¶
富順熊叔仁平涼趙景仁君介余徧與之㳺甚狎至¶
於大官勢人之門雖君力能自通然絶不往也始君¶
少時從澤西公在京師學於翰林諸先生其爲文有¶
矩矱爲縣諸生已能出名聲然數試不利後爲太學¶
生師事湛甘泉吕涇野鄒東郭三先生三先生亦㴱¶
器君君益思自奮及余與君㑹宜興則君年且五十¶
矣而其氣不少衰時時作爲文章包羅馳騁沛如也¶
旣試北畿又不利於是始有選將選有勸以賂者君¶
<pb:KR4e0190_SBCK_016-9b>¶
艴然曰吾父吾叔並以直節蒞官吾縱不能似柰何¶
以此爲吾父吾叔羞竟不肯於是選普安州判官歸¶
至淮病卒年五十有七自君在京師而余以狂言再¶
謫為民君送我於崇文門外眤眤不能別且謂余曰¶
君去吾亦歸矣與君結廬㴱山以老焉可也未幾而¶
君竟死嗚呼余烏得無情哉乃爲叙始終游從之故¶
與君爲人之大畧而書之於其墓¶
　　按察司照磨吳君墓表¶
文字之變於今世極矣古者秉是非之公以榮辱其¶
人故史與銘相並而行其異者史則美惡兼載銘則¶
<pb:KR4e0190_SBCK_016-10a>¶
稱羙而不稱惡羙惡兼載則以善善為予以惡惡為¶
奪予與奪並故其為教也章稱美而不稱惡則以得¶
銘為予以不得銘為奪奪因予顯故其為教也㣲義¶
主於兼載則雖家人里巷之碎事可以廣異聞者亦¶
或採焉故其為體也不嫌扵詳義主於稱美則非勞¶
臣烈士之殊迹可以繫世風者率不列焉故其為體¶
也不嫌於簡是銘較之史猶嚴也後世史與銘皆非¶
古矣而銘之濫且誣也尤甚漢蔡中郎以一代史才¶
自&KR0018;至其所為碑文則自以為多愧辭豈中郎知嚴¶
扵史而不知嚴扵銘&KR0088;然則銘之不足據以輕重也¶
<pb:KR4e0190_SBCK_016-10b>¶
在漢而巳然今又何恠余兩為史官皆以不稱罷而¶
姻戚閭里以其嘗職史故徃徃以銘辭見属嗚呼試¶
&KR0039;撿前後所為銘其如中郎之愧辭者有之乎無也¶
余進而位扵朝不能信予奪扵其史退而處扵鄊不¶
能信予奪扵其銘是余罪也雖然予奪非予之所敢¶
也是以欲絶筆扵銘焉其或牽扵一二親故之請有¶
不能盡絶者則謹書其姓名里宦系世卒葬月日此¶
外則不敢輕置一言雖不盡&KR0063;古銘法亦庶幾從&KR0164;¶
近古之意焉墓有銘有表表亦銘也今予所為表者¶
是維按察司照磨吳君之墓據君之族孫進士禎所¶
<pb:KR4e0190_SBCK_016-11a>¶
為状君諱文字從周號鯁齋世為無錫之閭江大父¶
諱某云云君少讀書為邑諸生後援例入太學凡兩¶
試不中第巳而選福寕州幕官陞山東按察司照磨¶
不赴任遂乞致仕家居凡幾年病脾一歳卒嘉靖某¶
年月日也年七十有五墓在閭江第二湾祖塋之次¶
葬以卒之又明年某月某日将葬君之二子忞慰詣¶
余請文而君族弟從夏實為之先二子且致君遺言¶
曰吾死汝必扵唐太史乞言焉從夏為吾母任宜人¶
後母之弟其人恬静有守余雅重之故其為君請不¶
可辭而余嘗兩㑹君扵京師其氣温然謙厚人也始¶
<pb:KR4e0190_SBCK_016-11b>¶
改官而乞身賢乎冐競不知返者君之遺言又如此¶
嗚呼君豈以余不能為愧辭也乎故余叙所以不敢¶
輕為銘之&KR0003;及所以銘君之故而謹書君之姓名里¶
宦系世卒葬月日為文而授之忞慰使鑱諸墓上¶
　華三山墓表¶
華三山翁諱從智字克禎按察副使金之父也副使¶
為戸部主事時封翁以其官副使㢘静樸木有古人¶
之風余心敬慕其為人後乃稍聞三山公之行事而¶
知副使之&KR0035;立有自也則又敬慕三山翁已而得翁¶
所為佘山百詠詩其語&KR0011;古之隱君子自足扵一丘¶
<pb:KR4e0190_SBCK_016-12a>¶
一壑而不奸扵物者余嘗&KR0082;走佘山訪翁以庶幾&KR0023;¶
見所謂山澤之臞而未能也嘉靖壬寅四月十有四¶
日翁以病卒年八十有二扵是副使來請余表翁之¶
墓嗚呼余扵翁有感矣翁生為富人而以子貴為封¶
官諸富人率隂陽予奪多其綱絡以力争錐刀其貴¶
人父兄或慿其氣力漁獵其人饜其谿心翁乃約巳¶
而豐人一切屏機穽不事賈田宅從其贏歛租息從¶
其朒衣食人也從其贏自衣食也從其朒又諸富人¶
與貴人父兄率飾冠帶都騶奴日夜碌碌以刺候造¶
請結納為事以厚其交而多其&KR0020;或時節徃來府縣¶
<pb:KR4e0190_SBCK_016-12b>¶
門入則僂僂柔色詞以媚出則詡詡張眉目以矜翁¶
獨一切謝去塞竇自蔵在佘山三十年束帶見賔客¶
之日可數也盖翁之泊于利而䟽于&KR0020;&KR0002;此宜其&KR0036;¶
之詩歌而特有&KR0011;乎古之隱君子也哉余是以諾副¶
使君之請而表扵其墓翁墓在佘山翁所自營也翁¶
少嘗力扵治生以逸其父西野翁後西野翁没翁遂¶
去其故居而老于佘乃自為塋塜因山而壘植一木¶
必其材甃一石必其無泐費可&KR0002;干金以上經營勤¶
瘁且數十年而後完雖然古有&KR0003;矣聲利腐䑕也形¶
骸委蛻也故逹者解焉翁能不恡情扵其一乃&KR0002;不¶
<pb:KR4e0190_SBCK_016-13a>¶
能不恡情扵其一焉者何耶且夫役其一生之力營¶
營焉以計其身後委蛻之蔵與彼役其一生之力營¶
營焉以計其身前腐䑕之奉其較亦何能大相逺而¶
翁乃躭之不置其亦未可以為逹欤或曰唐司空生¶
嘗為之矣司空生逹人也故逹乎死生之際則王孫¶
之祼葬可也司空生之自為塋塜而飲酒賦詩其中¶
可也翁父西野翁諱某祖某家扵無錫之鵝湖華氏¶
自翁十五世祖當宋南渡始自汴徙無錫居某地幾¶
世祖自某地徙某地而五世祖又自某地徙鵝湖其¶
墓亦随所徙族大而墓散徃徃蔽草莽間翁遂為巨¶
<pb:KR4e0190_SBCK_016-13b>¶
碑數通各題小傳碣諸其墓為識而翁始墓扵佘翁¶
配云云¶
　莆田林氏先墓表¶
莆田林君華&KR0274;其先人之行而請余為之表扵其墓¶
曰少而為儒老而投間其績文強記推扵士人而好¶
施善忍著扵郷曲自少&KR0012;獨與母居母或不懌輙卧¶
不食則跪俯&KR0451;下求親黨慰解百方母懌然後跪為¶
之起母食然後食是吾大父洗心公之行也雖不為¶
儒生章句然喜誦詩書旁及簫管歌曲卜筮星暦之¶
學尤精康節易數而時諷其所為擊壤詩故其平生¶
<pb:KR4e0190_SBCK_016-14a>¶
遇&KR0172;愉窮窘悲愁死生之變以為是數也嗒然絶不¶
以逆順生心少䘮母䘮哭之目盡腫數至失明後遭¶
父䘮窶不能給則躬&KR0018;尸扵&KR0451;而鬻衣質屋以供含¶
襲其後&KR0071;母寡居而家又窶甚滌瀡&KR0237;緼之奉有豐¶
無缺是吾父敬菴公之行也寒煖飽飢起居盥頮事¶
&KR0028;舅姑者以身任之不以勞相遺井汲竈燎噐滌衣¶
澣&KR0037;栗挑剥家之&KR0200;細事&KR0028;妯娌者以身先之不以¶
難相推諸妯娌見其卑柔或侮以非意則善解遣之¶
復有煦濡翕䚹者又正色拒之乆之諸妯娌皆服而¶
舅姑則益喜是吾母周安人之行也嗟乎華不幸十¶
<pb:KR4e0190_SBCK_016-14b>¶
三而䘮吾大父十七而䘮吾母二十而䘮吾父空乏¶
顚沛不能存然思先人之義即以不忘溝壑自厲嘗¶
乏食竟日危坐讀易或雪夜衣絺覆草獨處慷慨歌¶
聲逹旦益奮激不改以先人遺教在不敢背也華自¶
壬辰登第至扵今十有四年而任今職所居官處患¶
難臨民益思砥礪名節深以罔上殘下冐進壊道爲¶
耻以先人遺教在不忍玷也大懼先人之善泯墜不¶
紀是以日夜悼心惟君與華相知深敢以累君華之¶
請余文也盖在知鎮江之二年余諾之而未有以&KR0063;¶
也後二年御史奏華激變事&KR0013;逮京師華以書別余¶
<pb:KR4e0190_SBCK_016-15a>¶
曰苟君不遺余先人而終賜之華即死瞑矣華發鎮¶
江哭而送之江者幾萬人擁傳車不能行逮者&KR1358;眙¶
且笑曰是可以為激變矣華至京師上奏自辨¶
天子以為直而京師諸貴人亦多言華枉者扵是¶
天子竟不深罪華而罷為民以㱕華于道遣其弟苹¶
以書來曰華誠不自意復奉先人丘墓惟君所以嘉¶
惠先人者願終賜之嗚呼余扵是益感渉世之難也¶
&KR0005;為籧篨戚施嚘吚唯阿苞苴承迎之行可以無譴¶
訶憎疾扵人然或不免譴訶憎疾扵&KR0017;神而且遺先¶
人以悪名&KR0005;為矯世厲俗&KR0162;私奉公嶄崖狷㓗之行¶
<pb:KR4e0190_SBCK_016-15b>¶
可以無譴訶憎疾扵&KR0017;神然或不免譴訶憎疾扵人¶
甚者為世戮辱以憂丘壠是兩者不知其孰可也以¶
華之自處固以謂可以無譴訶憎疾扵&KR0017;神而貽先¶
人以令名然卒不免譴訶憎疾扵人既觸法矣然猶¶
得免僇辱以奉先人丘壠以不為譴訶憎疾者所快¶
盖非¶
天子明聖至仁保全善&KR0011;則不及此故特為紀之以¶
著扵世且使世之人知種徳積行雖&KR0452;坎其身必發¶
之扵其子孫如林氏之先人秉道守正雖遭罹䜛疾¶
終&KR0023;保全如華者以為仁人志士之&KR0134;其扵世教未¶
<pb:KR4e0190_SBCK_016-16a>¶
必無&KR0024;云¶
　　彭翠岩處士墓表¶
古之人有書其人之墓者必其知足以知其人者也¶
智不足以知其人而據其所傳聞書之雖其當實君¶
子且以為近誣而况其不當實者乎雖或知不足以¶
知其人而知其子弟則為之書其父兄者今徃徃有¶
之然其不失實者亦或少矣自余稍知為文惟書人¶
之墓則尤不敢不謹知不足以知其人不敢書雖或¶
知其子弟而亦不敢以書其父兄今余既未足以知¶
處士而又未&KR0023;㳺扵處士之子郡推君而特為之書¶
<pb:KR4e0190_SBCK_016-16b>¶
者盖郡推君之僚扵余父也最乆而余父之知郡推¶
君也最深則因余父以知郡推君之為人而因郡推¶
君之所稱述者以知處士之為人其亦庶乎可以不¶
失實焉否也按状處士諱顥遵道其字處士居常自¶
言曰拙可以勤&KR0024;而窘可以儉&KR0073;故其俯拾仰取凡¶
所以家人生産之計未嘗不出于勤而其服食噐具¶
凡其所以自奉未嘗不出于儉然至貧不能屋者為¶
之屋貸而不能償者還其劵或遇賢士君子其&KR0005;迎¶
而贈送之也必㳟其貌而豐其儀故士君子樂與之¶
游而郷之人不病其為纎嗇也其更徭賦役凡所以¶
<pb:KR4e0190_SBCK_016-17a>¶
急公家之事者先扵所以謀其私至扵體其同室之¶
休戚通其布無而孔懐其死䘮其所以為其父母之¶
子者先扵所以為其子處士既自以不能讀書為儒¶
而獨属意扵郡推君郡推君之少也擇師教之而時¶
督之曰&KR0002;頼祖父餘業幸無飢寒而不刻骨自植立¶
而惰窳以敗是羞余也嘉靖壬午郡推君舉扵郷處¶
士且喜且督之曰更志其大者可也盖郡推君述處¶
士之行大略如此而余父為余言郡推君之為人縮¶
縮謹甚其治獄多所貸舎不以鍜錬為能雖鞭楚常¶
恐傷之是殆有聞扵處士長者之教乎余是以因余¶
<pb:KR4e0190_SBCK_016-17b>¶
父以知郡推公因郡推公以知處士而為之記之也¶
處士祖希載父徳甫自處士祖父而上皆不仕而處¶
士有子澄始舉扵郷今為永州府推官配晏孺人状¶
以為安祥雍肅能&KR0135;處士之不逮者也子三人長即¶
澄次渾太學生皆晏出也次深側出也孫男六人天¶
禄天&KR0004;天視天祐而天禄天&KR0004;天祐皆邑庠生天視¶
太學生其二也㓜未名處士卒扵嘉靖某年月日年¶
六十有三晏孺人卒扵某年月日年五十有九至嘉¶
靖丙申十一月日始合葬扵萬載縣北九子石之崗¶
處士系出宋待制忠肅公&KR0027;年之後世居臨江之清¶
<pb:KR4e0190_SBCK_016-18a>¶
江至六世祖始徙&KR0061;之萬載城東而翁又搆别業扵¶
城北龍溪之滸龍溪迤南有岩積翠作亭其上而自¶
號曰翠岩處士余因為之表曰是維翠岩處士之墓¶
云¶
傳¶
　　周㐮敏公傳¶
公姓周氏諱金字子庚號約菴其先武進人也國&KR0004;¶
有彦居者以閭右徙南京因家焉至公為都御史復¶
還居武進彦居生贈户部尚書道信妻贈夫人董氏¶
扵公為祖妣道信生贈戸部尚書廣妻贈夫人張氏¶
<pb:KR4e0190_SBCK_016-18b>¶
扵公為考妣墳墓皆在南京而公始賜葬扵武進之¶
惠化郷公自弱冠為&KR0063;天學生弘治甲子舉郷試正¶
徳戊辰舉進士擢給事中陞太僕少卿僉都御史轉¶
副都御史致仕家居六年以薦起為副都御史陞兵¶
部侍郎轉右都御史㝷轉左陞尚書南京南京公所¶
生長也因得焚黄先人之墓南京人以為榮公之始¶
為給事也扵戸右扵工左扵兵復都扵戸凡歴三科¶
為都御史也僉扵延綏副扵宣府扵保定右左扵淮¶
鳯凡歴四地為尚書也扵刑扵戸凡兩部公所歴多¶
在錢榖刑名兵戎劇曹與&KR0065;腹要地公為人闊逹警¶
<pb:KR4e0190_SBCK_016-19a>¶
敏自在科中則巳練習人情世務章數十餘上度可¶
施行而後言不效迂生敢言而巳　武廟數游幸晏¶
朝公上䟽請復常朝之規退則躬覽章奏以總&KR0096;綱¶
亦頗見采納時貴寵用事國儲蠧扵冗食公言京粮¶
歳入三百五萬而食者歳乃四百三萬乞痛加澄汰¶
便又言中官以迎佛以織造濫討引鹽&KR0064;横道路又¶
言都督馬昻納女弟後宫外議或云巳娠請誅昻而¶
還其女後昻雖不罪而女竟&KR0013;黜及公沒禮部爲公¶
請贈謚亦獨以公爲給事時能隂銷禍孽指此䟽也¶
方是時奄幸相&KR0071;擅&KR0020;尤與言路爲&KR0311;不旦暮死則¶
<pb:KR4e0190_SBCK_016-19b>¶
竄少能全者公在科九年卒以老成周慎免扵戮辱¶
而以乆次得擢為太僕公貌瓌偉善議論其在科中¶
每九卿廷議軍機大事&KR0065;境要害衆輙目属公公口¶
對甚辨聞者莫不心愜壬申狼山之捷兵部議有功¶
将士例陞三級公笑曰不然&KR0005;士有實職有虚銜有¶
正副叅遊實職大而虚銜反小有管哨管隊實職小¶
而虚銜反大今一例陞級則管哨以下皆可為督府¶
而叅副以上或止扵都司首尾倒置非便衆是之癸¶
酉廷議用兵土魯復哈密公極言西&KR0065;虚憊而土魯¶
險逺且青海之賊窺伺西寕乃欲逺拯哈密譬之人¶
<pb:KR4e0190_SBCK_016-20a>¶
家囊篋空虚子弟&KR0391;&KR0023;疲死而盗賊滿門庭&KR0005;拯門¶
庭之寇乎抑急比鄰之災乎衆曰是則然矣如土魯¶
索金幣何公曰彼能效順國家何愛扵賞不然勦之¶
未晚也巳而卒從公議于是衆以公可属&KR0065;事推延¶
綏則推公推宣府則推公公既家居廷臣交口薦猶¶
尚以&KR0065;事也公在兩鎮值寕夏甘肅大同三變之後¶
公既素豁逹不拘謭有帥臣體裁又善煦愉接下&KR0065;¶
人見公色詞既巳心安公公益務寛簡繩法以休懊¶
熨帖之嘗欲笞一二走卒時窮冬多不袴公見之惻¶
然曰&KR0065;人窘乃&KR0002;是遂不忍笞而百方為之招商聚¶
<pb:KR4e0190_SBCK_016-20b>¶
粟廣屯積芻以時給其食使人人有重生之心又為¶
之葺墩墻以衛其居䟽石渠以足其水凡有規畫期¶
扵利盡而人不勞&KR0065;人益愛公嘉靖甲申公在延綏¶
㑹大同殺都御史報至公愕然因入静室蹰踟乆之¶
喜曰吾得之矣乃開門召諸&KR0005;吏軍卒盡入環列庭¶
下謂之曰&KR0002;軰知大同殺都御史乎衆曰知之公曰¶
&KR0002;軰以殺之為得巳耶非得巳耶衆叩頭曰狂賊自¶
取族耳尚何道公曰不然&KR0065;人勞苦甚矣而又虐使¶
之是趣之殺也假令上下素相愛&KR0002;父子彼将&KR0029;以¶
為命縱授之刄使殺焉其誰忍乎衆大&KR0794;呼叩頭退¶
<pb:KR4e0190_SBCK_016-21a>¶
當是時以片言立解上下疑阻公自喜得&KR0063;機之知¶
居家時數嘗為余言之其在宣府總督馮侍郎以苛¶
刻失衆心公數争之不能得侍郎又以引鹽數萬與¶
其私人為市而平時商人無能得一引者衆固甚怨¶
㑹諸軍詣侍郎請粮不得且欲鞭之衆遂憤轟然面¶
罵因圍帥府公時以病告諸属奔竄入院泣告公公¶
曰吾在也母恐即便服出坐院門召諸把總官陽罵¶
曰是&KR0002;軰剥削之過不然諸軍豈不自愛而至此欲¶
盡痛鞭之軍士聞公不委罪&KR0002;属也則氣固已平乃¶
擁跪而前為諸把總請曰非&KR0002;軰罪也是總制者罔¶
<pb:KR4e0190_SBCK_016-21b>¶
利不䘏我衆耳公從容懇諭以利害衆&KR0349;曰公生我¶
始解散去而總制自是亦心愧公延宣皆虜衝公内¶
撫軍情外䇿強敵&KR0028;城晏閉&KR0065;甿緩帶兩鎮四五年¶
訖無敗事人益以為才然公他所施設其與公不同¶
趣者或不能不以好惡為賛毀至論公長扵治&KR0065;則¶
莫得而訾也自公去宣府八年而大同復殺總兵據¶
城亂公時起廵撫保定矣遂徃扼紫荆擒大同諜者¶
數人送京師㑹真定廵按李者有疑疾入某邑聞銃¶
聲驚以邑令謀巳欲扶死之廣平守争之又以守亦¶
謀巳至遣吏發卒圍廣平捕守一城盡空公聞變星¶
<pb:KR4e0190_SBCK_016-22a>¶
馳徃撫定之上章露廵按罪状而臺長庇其属為之¶
訟&KR0072;公復上章力辨廷論竟直公而黜御史廵按扵¶
廵撫為同事而臺長又扵公寮長也公本通逹不務¶
為崖異立磽磽名然利害大體所在不肯茍為媕婀¶
此盖公所難者其以都御史出鎮淮淮當士大夫南¶
北衢地過者或不愜所望則益易為謗然公自如也¶
丙申¶
章聖梓宫南祔始奉　㫖由江而諸護行大臣至儀¶
真議從陸諸官心知不可而惮扵以身任江行之險¶
悒慴不敢出語公獨力争之極言沿江山險路不可¶
<pb:KR4e0190_SBCK_016-22b>¶
通状且奉　玉體馳峻坂上下撼頓萬一¶
聖情聞之悲惻柰何議論徃返數日而諸大臣亦密¶
遣人探沿江路果險如公言乃决從江之議以銕絙¶
維舟行如期至承天遂如期以葬沿江千里居人免¶
扵伐&KR0035;發屋役夫數萬人得無走死山谷中公扵是¶
有力焉及為刑部尚書轉戶部益能扵其官乙巳致¶
仕歸武進歸年餘而病卒年七十有四公性喜讀書¶
雖稗官小史亦用以資其經畧尤喜為詩歌羽檄倥¶
&KR1555;中率不廢詩上谷榆陽稿皆成帙也善字書有晋¶
人風骨其罷宣府家居好奨進後軰與人言娓娓不¶
<pb:KR4e0190_SBCK_016-23a>¶
厭與士人言言讀書與俗人言言勤業莫不取其有¶
益是時余以諸生&KR0049;公公過待以為國噐及入仕途¶
公每遺書誨以經世之學顧樗散無能自效扵公者¶
公且死以傳文見属余不得辭也公平生儉樸既巳¶
貴其自奉如居約時獨祀先欵客則極豐㓗曰賔客¶
重事也年五十遂獨居未嘗畜媵妾教諸子愛而有¶
法一飲食必有訓自公既沒¶
天子賜之葬祭贈公太子太保謚曰㐮敏嗚呼可謂¶
有始有終者矣妻夫人吳氏子二人仕為都督府都¶
事偉太學生皆好禮譲能世公之家者也¶
<pb:KR4e0190_SBCK_016-23b>¶
　暘谷吳公傳¶
公名傑字士竒武進人也其為醫始公之髙祖肇父¶
寕贈太醫院判公之學自青鳥氏書風角雲氣占經¶
李虚中子平之術金丹内外秘訣無所不通醫特其¶
一技耳然竟以醫至大官其扵醫精䆒古方書而善¶
脉其治病不純主古方書而一切以脉消息之有&KR0004;¶
&KR0002;與証相反而卒無不効者其餘竒疾尤効也弘治¶
間以明醫徴至京師遂以醫㳺諸公卿間公醫既精¶
而儀&KR0026;磊落濶逹善談&KR0003;頴然見鋒鍔于是諸公卿¶
争迎致為上客京師諸老醫與公同時所徴諸郡國¶
<pb:KR4e0190_SBCK_016-24a>¶
醫莫不望風下之是時都御史王&KR0207;鎮大同奏乞吳¶
某調治&KR0065;軍未及行御史顔頥壽給事中李良度皆¶
奏言吳某宜在供奉不宜棄之&KR0065;地下禮部禮部尚¶
書集所徴郡國醫試之卒無踰公者故事高等入御¶
藥房中等入院最下遣還郡而當遣者&KR0002;干人公為¶
之請曰國家三四十年&KR0138;一徴醫耳&KR0002;等幸&KR0013;徴又¶
待次都下十餘年而又遣還誠流落可憫願不入御¶
藥房而與&KR0002;等同入院尚書義而許之正徳幾年掌¶
院事李宗周竟薦公入御藥房而同薦者凡八人有¶
與宗周同官争&KR0096;者因左右䜛之¶
<pb:KR4e0190_SBCK_016-24b>¶
上曰宗周所薦多私人且通賄實不能醫　上曰吾¶
當自試之時　上病喉痺遂按名召公一藥而愈¶
上喜甚嘆曰有醫&KR0002;此乃不以醫朕耶因厚賜公詰¶
責䜛者而謂宗周為忠公自是得幸扵　上上每病¶
未嘗不属公公治之未嘗不立愈一日　上獵射還¶
憊甚感血疾公進犀角湯愈命進一官賜彪虎衣一¶
嘗幸虎圈虎騰而驚公療之愈命進一官賜銀五十¶
兩表裏一頃之試馬御馬監腹卒痛公進理中湯立¶
愈賜繡春刀一銀三十兩自是　上所㳺幸公必從¶
嘗侍　上卧至以肩&KR0029;　上或摩撫玉體有不以属¶
<pb:KR4e0190_SBCK_016-25a>¶
左右近幸而以屬公其分御膳啖公有左右近幸所¶
不能得而公得之自醫士十日而&KR0118;御醫自御醫三¶
月而遷院判凡一愈病則一遷爲院判當遷者數矣¶
公固讓三年而遷院使上親寵益篤嘗欲以禁衛銜¶
公賜蟒衣公謝曰臣以藥囊侍陛下此非臣職也上¶
乃止某年上南巡公以醫諫且泣曰¶
聖體尚未安不宜逺行上怒曰汝醫官也敢乎叱左¶
右掖出公畱京師駕行至淮漁於清江浦遂病還臨¶
清夢見公急遣校尉召公公馳至臨清見上上泣曰¶
而不憶我耶公亦泣遂扈從還通州時權彬握兵在¶
<pb:KR4e0190_SBCK_016-25b>¶
左右見上病一旦不諱懼誅欲據窟穴爲亂力請復¶
幸宣府公脉已驚甚密言諸大奄曰疾亟矣幸可及¶
還内耳脫至宣府不諱吾與&KR0002;輩即死寧有葬地乎¶
奄以爲然乘間百方說上上意動而彬亦數從公覘¶
問上病何如即詭言曰且愈矣勿憂也已而駕還京¶
師崩彬坐誅毅皇崩之幾月而公亦&KR0241;仕去矣既&KR0241;¶
仕畱居京師遣其二子徧從翰林諸名公㳺壬辰子¶
希孟舉進士以才廉擢給事中於是以恩進公階朝¶
列大夫甲午子希魯舉於鄉自某年公還武進稍葺¶
室廬治田園爲終焉之計公既老居鄉不復爲人治¶
<pb:KR4e0190_SBCK_016-26a>¶
病而親戚故人有奇症或病危甚衆醫所不治者乃¶
以請公公亦間往往則應手愈居閒誦老莊氏書益¶
究金丹内外秘訣以冀所謂長生者其自號暘谷谷¶
者谷神也或曰暘谷海東仙人所廬歳時與里中故¶
人雅歌彈碁飲酒爲樂酒酣數語及毅皇時事出所¶
賜衣物未嘗不&KR0644;然流涕也久之希孟爲廣信知府¶
懇乞致仕歸養歸數月而公卒始公每自詫得丹訣¶
&KR0204;其小腹謂人曰此中有物矣先卒之一日余往候¶
公公紫色瑩然如平生希孟曰唐翰林在公&KR0039;頭卒¶
時神氣不亂整衣端坐口云好好遂卒年七十有八¶
<pb:KR4e0190_SBCK_016-26b>¶
嗟乎公信多奇矣哉希孟居鄉有志嚮師事徐養齋¶
先生而友余余是以得備聞公之行事爲傳而叙公¶
在毅皇時事獨詳焉以見公之遭遇以俟國史傳方¶
技者有考云¶
　　萬古齋公傳¶
宜興萬氏相傳徙自鳳陽始徙者曰勝三傳至雄雄¶
兄弟六人皆強力殖産結豪傑而萬氏始大於邑中¶
雄生政政有弟盛爲九江推官以學行推髙一時而¶
萬氏於是爲文獻家政生璵璵生公諱吉字克修爲¶
人方嚴剛峻可望而知其爲莊士自少從盛學盛爲¶
<pb:KR4e0190_SBCK_016-27a>¶
人亦方嚴公心效慕之盛亦喜公&KR0011;已公為學以為¶
非有㢘隅墻壁不能自植立扵是歛束筋骨刻意以¶
古人為師讀書&KR0026;古人忠孝大節輙掲之壁間自恐¶
不如平生自禮義㢘耻大界限至扵拱揖進趨冠履¶
食飲之節畫線而蹈終始相較不失毫髪善戯之謔¶
露齒之笑未嘗一出扵口撥衣蹶足箕踞跛&KR0029;之小¶
過未嘗一加乎身其事父母視寝視膳視藥恪有儀¶
節深心欵然父母病不解帶自始病竟病愈以為常¶
父&KR0064;病一夕卒每痛不及藥哭輙殞絶病尫然骨立¶
年五十餘遭母䘮哀毀不衰扵䘮父時以是病衂至¶
<pb:KR4e0190_SBCK_016-27b>¶
沒齒衂竟不愈也與弟善以友愛聞邑中病則共&KR0013;¶
寝至老身長子未嘗異錢帛善亦謹厚有兄風教諸¶
子寛而有法先志行而後文藝諸子烝烝雅飭規行¶
矩歩孝謹一如公不衰其閨門化之娣姒雍睦自姻¶
族朋友出入公家者不聞有誶語嘻嘻之聲其諸子¶
弟不聞有挑逹宕佚華矜之習邑人争相髙之以比¶
扵漢石氏而以公比萬石君公面目清冷對人少寒¶
温語&KR0002;落落寡情然人乆與之處真意溢出外有&KR0065;¶
幅而内朴無城府至其情所甚鍾處宗族姻戚間恩¶
禮欵曲即素婉孌多兒女子情者不能及也其自奉¶
<pb:KR4e0190_SBCK_016-28a>¶
泊然衣未嘗問新敝食未嘗問精惡室無媵妾舘無¶
圖&KR0030;古噐伎藝之翫賔至時一奕而已然亦未嘗溺¶
意求工也居家手不識握筭計帳之具口不問錢米¶
盈縮雖以有弟足籍亦其素性扵財利䟽濶使然然¶
獨喜施舎至歉歳家人節口而食遇窶人未嘗忘施¶
也友人且死属其妻曰濟我後事者必某也已而果¶
然其處宗族每誦范希文自吾祖宗視之無親踈之¶
語嘆息者乆之族人有緩急既自罄其貲與力其所¶
不及則醵其闔族之貲與力以濟其三族中待公飽¶
饑衣凍婚子嫁女者&KR0002;干人公恂恂儒生非欲以振¶
<pb:KR4e0190_SBCK_016-28b>¶
急排難為豪舉其平生&KR0452;坎又非如希文有俸廪賜¶
予可以収族其所為如是盖天性也以繩檢自律亦¶
以繩檢律人人有善雖在後軰必稱嘆推引以為賢¶
扵已人有過雖在同軰必面折或動色不少避扵義¶
有違雖田夫野人女子之言皆為之屈服及引義爭¶
是非雖遇逹官&KR0020;人鯁鯁反復必伸已&KR0003;不少媕婀¶
以是人或謂公激而知公者益以公樸直愛人如愛¶
已也其有欲為不義懼公知之而止者較之面折者¶
尤多居學中三十餘年學成行尊其儒生後軰有志¶
節者雖不及公門亦心師公事公一如事師之禮公¶
<pb:KR4e0190_SBCK_016-29a>¶
亦欵欵訓諭相勵以古道不降辭色既執古自信因¶
以古名其齋諸儒生無背面必曰古齋先生而不敢¶
字之其家子弟且冠必為之行古冠禮及婚葬祭率¶
凖家禮從事不為苟簡在學中凡八試扵有司皆不¶
第而提學林公有孚蕭公鳴鳯以徳行旌士每首公¶
以風諸儒生公自少讀經史守儒先成&KR0003;甚謹扵儒¶
先中尤篤信晦翁氏然至疑難處輙掩卷自思及有¶
所得多出儒先論㫁之外文字尚理致不為華言然¶
諸儒生心服公之行故不以文名在學中獨與潘君¶
松為厚交潘君踈爽坦易而公堅苦縝密兩人操行¶
<pb:KR4e0190_SBCK_016-29b>¶
不同而各以所長相取至白首無間嘉靖丙申余始¶
識公扵宜興公因遣二子從余㳺數過余相與講論¶
有合有不合而卒㱕扵相得也盖公尊經傳甚篤而¶
守格式甚謹然而黙成不言之㫖近扵破去經傳而¶
易以為束書㳺談者之所便得心忘象之宗近扵脫¶
落格式而易以為宕無忌惮者之所假故儒者徃徃¶
因其似而疑其真余既與公交乆之乃稍稍扵經傳¶
格式之外有所陳述大要以反求自得一不蹈襲獨¶
操欛柄為&KR0003;公聞而相與辯析亦乆之然公察余非¶
敢不尊經傳非敢不謹格式者是以因其跡而諒乎¶
<pb:KR4e0190_SBCK_016-30a>¶
其心知其人之不求為異而意其言之或不妄也先¶
是公之友周君道通學于王陽明子得聞致良知之¶
&KR0003;㱕而以語公力縱&KR0119;之公以其&KR0003;異朱子不肯信¶
道通沒十餘年既與余相得則慨然謂其所善門人¶
王革曰道通愛我今荆川子語固多與道通所述相¶
合然固未嘗背扵朱子我恨不及道通之存也嗚呼¶
以公之堅志勵行虚心從善使其早歳有聞且&KR0005;由¶
忠信而好學不知其何所止正使晚年所遇不至如¶
余之迂駑而得一豪傑之士其感孚契合洒然冰解¶
又不知何如此余所以愧公之知也然公之所自立¶
<pb:KR4e0190_SBCK_016-30b>¶
者其亦足以見扵世矣居乆之以貢爲桐廬訓導桐¶
廬地磽陿儒生溺扵習俗錐刀&KR0200;&KR0200;鮮志操公夙夜¶
&KR0134;課爲之深明義利界限時時舉釣臺故事激發之¶
曰&KR0002;軰非子陵郷人耶諸生一時爲之爽爽心動時¶
節或有饋遺却弗受間有所受則以振業諸生之貧¶
者提學張君岳考之曰文足以範士行足以勵俗近¶
得其實云未幾懇乞致仕㱕是時二子士亨士和舉¶
進士公每遺書必曰願&KR0002;軰爲好人不願&KR0002;軰爲好¶
官士和以翰林吉士出爲禮部主事公聞之喜以其¶
能不干進如教指也在桐廬二年而㱕㱕六年而病¶
<pb:KR4e0190_SBCK_016-31a>¶
卒病且亟余徃候之氣已徴矣猶披衣端坐作拱揖¶
状謂余曰吾語言&KR0002;顛倒者余曰湏静以飬之公曰¶
正爲平日不能飬耳是卒之前七日也卒時爲嘉靖¶
甲辰七月二十日年六十有三公蚤年剛方自立晚¶
而氣象和易對人煦煦自桐廬㱕後軰益樂親之其¶
行已&KR0011;狷而意甚廣居常有志天下事自爲諸生地¶
方利害休戚亹亹爲上官陳&KR0003;既老無所施用然猶¶
不忘時事聞一賢人進則喜見&KR0161;眉爲天下賀或聞¶
進一縮朒黨蕩者則蹙然改容當食爲之廢筯每得¶
忠諫章䟽雖老必手録卒之前一月既已病半起坐¶
<pb:KR4e0190_SBCK_016-31b>¶
間猶&KR0011;聚平生所録拱手讀之其強扵好善至老益¶
篤自桐廬㱕數入郡訪余相與講劘益切又邀余訪¶
飬齋徐公慨然相見晚也故其卒也飬齋公誌其墓¶
妻李氏封安人子三人士亨吏部貟外郎後公五月¶
而死扵毀士安縣學生士和禮部主事孝謹一如公¶
者也¶
　　李宜人傳¶
余讀同年友羅君洪先所為述其先人副使&KR0031;泉公¶
與李宜人行事為之慨然而嘆盖嘆吏之漬扵墨而¶
潰其防也然而㓗志好脩之士不宜如是其少豈亦¶
<pb:KR4e0190_SBCK_016-32a>¶
有所累焉而不能自免歟且夫隂柔之性嗇而耽扵¶
飾&KR0451;第之言眤而易以售向非剛士孰能自免于此¶
即有能免扵此而或窺鏬揣空乗其耳目所不覺而¶
隂入之賂幸而覺之又牽扵愛而有濡滯不忍之心¶
徃徃壞名而失志以至扵敗可憐也已故内有采蘋¶
之節則外有素絲之風内有交徧之讁則外有終窶¶
之怨言所自者㣲也&KR0031;泉公固㓗志好脩剛而不惑¶
者而宜人之&KR0135;盖亦多焉&KR0031;泉始以諸生㳺學扵白¶
河&KR0031;泉産故窶而旅中益無以為資宜人匍匐憔悴¶
以佐朝夕之急然此猶迫扵無可柰何至如&KR0031;泉舉¶
<pb:KR4e0190_SBCK_016-32b>¶
進士由兵曹郎歴鎮江淮安兩郡守官尊而俸入多¶
人謂宜人有遭矣而此兩郡又夾江淮之衝漁鹽米¶
榖重装大賈之輳多見可欲以是吏于兹者㓗志好¶
修之士尤少而肥家以去者為多與所謂窺鏬而隂¶
入之賂者亦時時有焉故為吏人妻者不饜扵肥家¶
之公槖則饜扵窺鏬之私賂矣&KR0031;泉為此兩郡守其¶
所入既不足以肥其妻子而宜人亦小心奉約束惟¶
謹其苦楚淡泊如在白河時至&KR0031;泉解官㱕宜人篋¶
中皆故貧時物也無一增者&KR0031;泉為兵曹郎是時奄¶
瑾張甚&KR0031;泉以奉法數忤瑾瑾㗸之數使人伺&KR0031;泉¶
<pb:KR4e0190_SBCK_016-33a>¶
&KR0031;泉扵是日夜留曹中治文書不敢㱕而宜人獨擁¶
戸㸑馬矢買魚肉以餉&KR0031;泉而自與諸女奴食脫栗¶
或雜以稷菽有旬日食不肉者瑾伺之數月亦竟無¶
所得及&KR0031;泉在鎮江宜人携女奴日徃後圃掘野&KR0188;¶
而食之&KR0031;泉既㢘不受錢又徃徃割俸錢以資過客¶
宜人不謂迂也宜人扵是凡再受封矣至無錢買冠¶
帔而嘗從諸寮婦飲諸寮婦皆冠珠翠冠明璫錦袿¶
釧金纍然宜人既素不能具冠又獨衣故貧時衣以¶
徃逡廵席間諸寮婦以爲苦也更密&KR0134;以賂宜人矍¶
然曰&KR0002;不知吾夫耶且吾安得聞此言諸寮婦因竊¶
<pb:KR4e0190_SBCK_016-33b>¶
嘆笑已而女&KR3895;有私獻金噐飾者盖乗&KR0031;泉所不覺¶
也宜人痛呵絶之曰&KR0002;不知吾夫耶諸寮婦至是始¶
赧然以賂為耻焉嗚呼使為吏人妻者盡如宜人則¶
安有所謂&KR0451;第之言與窺鏬以敗其夫者即有然者¶
使其盡得見宜人之事安知不有赧然耻如諸寮婦¶
者乎此余之所深歎也宜人故長史李勲之女㱕&KR0031;¶
泉&KR0002;干年以卒有子一人而妾所生子二人其女二¶
人則皆出扵妾宜人子獨洪先耳宜人均而字之尤¶
善處嫡妾之間兩妾中其少者柔婉自媚扵宜人宜¶
人愛而撫之其長者故窘宜人然弗為較也第拊心¶
<pb:KR4e0190_SBCK_016-34a>¶
自泣而已亦不以言扵&KR0031;泉後&KR0031;泉自知而欲督過¶
之宜人曲為救解乃已其或&KR0031;泉自以他事督過此¶
兩人宜人曲為救解乃已此在宜人不為竒然亦人¶
所難者宜人既卒洪先以書属余使為之傳余扵交¶
游中雅慕洪先洪先凝重醇慤其志必欲為古人而¶
後止可以&KR0026;&KR0031;泉與宜人之教也而宜人之事有足¶
係世風者故余掇其一二大者著于篇而又以志余¶
之所感云¶
　章孺人傳¶
吕氏有賢母曰章孺人孺人讀書解道理有女士之¶
<pb:KR4e0190_SBCK_016-34b>¶
行孺人之知書也自其父省菴翁翁先世累有顯人¶
家故多書而翁尤好書日誦及六千字為凖日誦不¶
及六千字不寝于書尤好誦五經自漢以來諸家之¶
&KR0003;五經者皆能通之為文博雅尤工騷選然冲澹不¶
好仕進以布衣終翁無子而有女一人孺人也自㓜¶
受句讀扵翁翁以為能既乃稍進孝經論語大學及¶
史傳所載列女賢人孝弟之事種種能識其大指翁¶
乃慨然而嘆曰惜乎使汝不為女子章氏文獻當在¶
汝矣盖既以喜孺人又&KR0002;自恚其無子可属然者孺¶
人既㱕扵吕其夫為芝山君某芝山有祖母章與母¶
<pb:KR4e0190_SBCK_016-35a>¶
趙母張皆在而芝山兄弟數人諸姒婦比屋居孺人¶
奉一祖姑事兩姑處諸姒能壹不失其&KR0172;祖姑章者¶
孺人同族亦謂為從祖姑者也年髙性嚴諸子孫婦¶
莫能揣意嚮顧意獨在孺人然非以重親故也諸姒¶
數因孺人進飲食問起居章即喜有賔祭宴饋之事¶
章必以命孺人孺人唯唯受命然不敢專必以請扵¶
兩姑退又謀之諸姒以故諸姒欵欵益和兩姑亦喜¶
吾婦之能代事吾姑而章又益恱也孺人與諸姒居¶
欵欵益和然慎重寡言笑即有内事相&KR0028;渉數語而¶
已或問及書史輙以不能對以為非婦人事也惟見¶
<pb:KR4e0190_SBCK_016-35b>¶
芝山夜讀史間舉省菴所評史一二語以問于是芝¶
山乃知孺人之嘗讀史也至扵訓授諸子書則縷縷¶
竟朝夕其語有外傳所不能詳者孺人之生子洵也¶
後洵既生而不娠者又七年洵又多病力請爲芝山¶
納妾妾始娠孺人緝衣絮具湯沐親自舉兒兒死涕¶
泣累日夜是年而孺人自有娠明年演生又明年泌¶
生而洵病亦愈孺人之生洵與演泌也後洵又病恒¶
愛而憐之然厪厪不爲姑息居常啖兒糈果勿與梁¶
肉即與皆大人餕羞之餘未嘗爲兒烹一雛其所與¶
襦袴皆澣衣爲之不爲製一新繒常曰兒福薄豈勝¶
<pb:KR4e0190_SBCK_016-36a>¶
美衣肉食耶至扵割鮮烹焠之地與里巷謳歌劇戯¶
之事皆閉勿令兒見即隣舎小兒倘蕩無状者戒勿¶
與游狎洵少拂于孺人教㫖孺人視之甚愠然不忍¶
箠撻又不欲聞諸芝山輙自懟爲之對案不食改之¶
刀喜洵稍長知勤苦與兩弟夜讀書課文夜過半孺¶
人即又慮其勞以病也輙令女奴趣就寝或自起滅¶
其燭常謂洵兄弟曰汝先世賢人之裔也余家先人¶
亦世世讀書宦顯余父雖布衣文學誼行伏一時余¶
婦人也又不幸無兄弟先人之業絶扵余父矣兩家¶
文獻在汝豎子可不慎與憶余父且死時汝曹尚㓜¶
<pb:KR4e0190_SBCK_016-36b>¶
乃以先人田廬遺其嗣孫而以所藏圖籍文書&KR0140;汝¶
父且謂余曰他日汝子可教教之讀吾書吾死不恨¶
矣汝兄弟志之及洵為諸生嘗就舉弗第孺人慰之¶
曰汝年少學未成爾且余與汝父教汝書固不願汝¶
禄飬也汝能績學修行縱終身不遇如余父可也不¶
然徒茍且富貴即鍾鳴鼎重亦何足道于是洵強學¶
博問以儒有聞而章氏之書乃大行洵居官凛凛有¶
名節其志師古人務䆒扵精㣲而止盖皆自孺人發¶
之余&KR0026;前史女子能讀父之書者率載以為美談至¶
扵有家之傳則徃徃以託遺書為重事是以重扵有¶
<pb:KR4e0190_SBCK_016-37a>¶
子而伏&KR0078;班&KR0078;之属雖能讀父書然終不足以世兩¶
家詩書之澤者其竟以女子故耶孺人奉其父之遺¶
書與其遺言以教而成其子子洵強學飭行傑然以¶
儒自見扵世人且望而慕之曰是得扵章氏之書者¶
爲多是使章翁無子而有子其書無傳而有傳也盖¶
人知孺人之爲賢母而不知乃其所以爲孝也余故¶
爲之傳以著之孺人諱寳浙之新昌人子三人光洵¶
光演光泌光洵舉進士今爲御史¶
　　俞孺人傳¶
俞孺人者玉山詹君諱某之妻訓導鈿之母也鈿生¶
<pb:KR4e0190_SBCK_016-37b>¶
而&KR0012;時孺人年二十有五&KR0010;鈿伯兄某始三歳孺人¶
居孀矢節至今凡&KR0002;干年卒以植二子而&KR0026;其成自¶
二子㓜學扵塾每夜㱕讀書輙篝燈火紡績與相對¶
以爲常&KR0013;服食飲令母得擇所欲母得詈人出惡語¶
言有過輙請扵其舅而呵責之一不爲掩故鈿自童¶
孺時已恂恂&KR0002;老生後舅氏沒而二子且長矣則使¶
某業農以給而使鈿專業扵儒又縱鈿使日與邑之¶
諸雋㳺處鈿痛自感奮日夜刮淬在諸生中數年以¶
學行推擇超等爲貢士鈿居京師是時四方修行之¶
士&KR0002;鈿之同郡徐子直成都趙孟静軰相與群居講¶
<pb:KR4e0190_SBCK_016-38a>¶
學鈿恱而從焉恐不得卒聞然世方騖于功利雖薦¶
紳儒生皆不喜&KR0002;軰&KR0003;或相指笑以迂濶孺人詢知¶
其子之所與㳺者某人某人而又詢知其所與㳺某¶
人某人者如何人也乃獨心喜焉鈿為人愿而善藏¶
其居衆中退然不見辭色而其介然有所不為既訓¶
導扵常亦闇闇不自標幟時或舉其所聞于先生長¶
者一兩端為諸生論&KR0003;諸生相與服其行而信其言¶
孺人以鈿之能惠于諸士也則又益喜鈿為訓導幾¶
年諸生某某軰本其教之所自也相率請余為孺人¶
傳余既傳其事而論之曰夫女子非立節之難而立¶
<pb:KR4e0190_SBCK_016-38b>¶
&KR0012;之難然世所稱立&KR0012;者謂其不墜門戸或能以榮¶
進顯云耳非有能教之以正而成之者也就有能教¶
之以正者顧其為教也止于其母之身其教之所及¶
也止于其子之身而足矣今孺人乃能使其子盡友¶
四方之賢人君子以&KR0135;乎其教之所不及又能使其¶
子以身為諸士師以廣乎其教之所及盖其所以風¶
世而&KR0100;物者逺矣噫嘻此豈婦人女子之所幾也哉¶
　&KR0081;母傳¶
&KR0081;母李姓諱妙賢鳯陽李翁諱泰之女同邑&KR0081;翁容¶
菴諱欽之妻貢士澗之母容菴翁豪雋有氣槩㳺扵¶
<pb:KR4e0190_SBCK_016-39a>¶
商賈中能自見其竒嘗上書廵撫言鹽法河渠事利¶
害甚具語在王文恪公所為傳始容菴之賈扵&KR0045;也¶
母獨家居奉其舅姑服勤幹蠱兼子與婦之役容菴¶
是以無逺賈之憂而舅姑亦忘其子之不在&KR0176;也其¶
故廬災扵火容菴自&KR0045;輦石輸木而經理匠事皆属¶
之母其居之成也至今族人聚而居之巳而從容菴¶
徙扵&KR0045;則又&KR0135;容菴構新居其經理視鳯陽時尤勤¶
不踰時而寝堂言言遂如故家至今子姓聚而居之¶
母家扵&KR0045;幾十餘年&KR0045;之俗呰窳浮麗男子㳺手末¶
作其婦女鮮事織績而習為假髻侈䄂縁履之飾母¶
<pb:KR4e0190_SBCK_016-39b>¶
<pb:KR4e0190_SBCK_016-39b>¶
法尤属意澗澗好聚古書購書數百金以上澗能為¶
古文辭所交多四方名士舘榖饋遺諸費日出母恣¶
之勿問也曰吾夫積金使吾子易以為善今吾散金¶
以成吾子之善也不亦可乎巳而聞湛甘泉先生講¶
道南廱則遣澗徃澗扵是聞體認天理之&KR0003;未幾構¶
甘泉書院扵&KR0045;費且數百金澗請扵母母曰此義事¶
也亟圖之自是書院成而&KR0045;之士彬彬多嚮方者母¶
年七十有五而卒其詳載在太僕盛公所為状而盛¶
公又題其旌曰賢貞盖不誣云母五子澗洞澄江漢¶
而澗最知名余亦知澗者扵是澗以傳属余盖余讀¶
<pb:KR4e0190_SBCK_016-40a>¶
鄒東郭先生所為母阡表太息者乆之以謂伊洛先¶
生在當時彼號為衣冠士子群咻衆狺乃不及一女¶
子又謂&KR0081;母可方尹氏之母其&KR0003;云然然余以謂尹¶
母之所以能彰扵世者焞則貽之也伊洛之門其頴¶
敏才辯者幾何人而&KR0192;實堅苦言行必信能守師法¶
則焞為第一是真能以善飬者而母之訓益因以彰¶
澗所聞扵師者固伊洛語也澗也自是焉益落其華¶
而収其實習其傳而反諸心求其所以為焞者則所¶
以使其母之有傳者固無待扵人而惟盡乎巳而其¶
所以盡乎已者固不在扵聲華辭藝之蔚然者而有¶
<pb:KR4e0190_SBCK_016-40b>¶
在扵克已反躬之闇然者矣故因東郭之論而附著¶
之¶
重刋荆川先生文集卷之十六¶
<pb:KR4e0190_SBCK_016-41a>¶
