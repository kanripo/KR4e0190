# -*- mode: mandoku-view; -*-
#+TITLE: 重刊荊川先生文集
#+DATE: 2015-09-11 17:04:24.459302
#+PROPERTY: ID KR4e0190
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0503-005荆川先生文集-卷第五.
<pb:KR4e0190_SBCK_005-1a>¶
重刋荆川先生文集卷之五¶
　　　答顧東橋少宰¶
順之竊聞昔人以名譽不聞㱕過朋友者謂其實溢¶
乎內而譽不副之者耳非謂本無可以致譽而朋友¶
爲之賁餙以私扵其好也沈別駕至辱賜手書奉亟¶
驚愧竊不自知所以先容於左右者開亟讀之乃知¶
以陳王二友之故眀公過信而不疑耳是二友無乃¶
私於其好故忘其醜而餙成其所長眀公亹亹好士¶
故博取於朋友之譽而不暇究乎其實也然在㒒何¶
敢當也僕自爲諸生時得眀公之文而讀之雖不能¶
<pb:KR4e0190_SBCK_005-1b>¶
窺其精意然竊嚮往焉及從㳺薦紳間又獲聞眀公¶
髙誼傾海内而求士甚扵士之求公且不在古人之¶
後則心益慕之然蓄之數年而不敢通姓名扵左右¶
則亦有說夫玉工好玉則琨吾于闐之産非不欲盡¶
而收之然有所不能收者碔砆耳瓊瑰碔砆亦莫不¶
欲自獻扵玉人之前然而有所不敢獻自知其爲碔¶
砆耳僕迂戅無能人也過不自量嘗從諸友人學爲¶
古文詩歌追琢刻鏤亦且數年然材既不近又牽扵¶
多病遂不成而罷去及屏居山林自幸尚有餘日将¶
以㳺心六籍究賢聖之述作鑒古今之沿革以進其¶
<pb:KR4e0190_SBCK_005-2a>¶
識而淑諸身又牽於多病輒復罷去既無一成則惟¶
欲逃虚息影以從事於荘生所謂墮體黜聰以爲世¶
間一支離之人耕食鑿飲以畢此生而不敢有覬乎¶
其外葢亦所自量者審也又何敢以求知於左右也¶
哉即使朋友欲爲僕文餙計亦無以過扵僕之所自¶
量者矣不知二友之所以譽僕扵眀公者何語而眀¶
公又何從而過信之也此僕之所自愧且懼而不敢¶
當也伏惟眀公與世卷舒向也遵晦丘園時也於公¶
一不以爲損及出而秉鈞軸時也於公一不以爲喜¶
然而海内之士於公之退處則皆眷焉望其復用及¶
<pb:KR4e0190_SBCK_005-2b>¶
其既用則皆望其秉鈞軸及公之秉鈞軸則皆忻然¶
以喜何也僕竊觀聖人繫易于否㤗初爻皆有彚征¶
之說焉至扵㤗之以隣否之疇祉則皆繫之於四四¶
者大臣之位近君而任重者也近世之士愞熟獧巧¶
之習日工而羔羊素絲之節或衰矣而任重之人所¶
指以爲才且賢者又徃徃在彼而不在此葢士習既¶
然而示之以好惡者則又然何恠乎靡靡一風也是¶
以雖淸眀平㤗之世而包羞匪人或不勝參錯乎其¶
間雖否㤗之幾未必繫此而士習隆汚則亦可知必¶
有大人君子任當世之重以身範物離祉其疇以長¶
<pb:KR4e0190_SBCK_005-3a>¶
君子之道而默消隂邪彚征之氣此海内所以致望¶
於眀公而非眀公不䏻赴海内之望也則如僕僻處¶
山林亦将拭目以觀盛徳不徒爲知已之私感而已¶
迂疎病廢之人本不宐開口及世事縱言至此恃眀¶
公之知也惶恐惶恐前辱雄文垂示此眀公所以誘¶
誨僕者至㴱也謹拜敎艸艸作載酒亭一詩用致嚮¶
徃之懷更希敎之¶
　　　答張甬川尚書¶
順之麄頑非畜徳之器迂疎非適用之才徒以麄頑¶
近乎質木迂疎類乎澹泊以此幸不見絶於大君子¶
<pb:KR4e0190_SBCK_005-3b>¶
之門自入山中稍欲收歛精神擺脫習氣庶幾少有¶
所聞以酬宿志且以不負長者拳拳教愛之至意而¶
間靜中轉見種種欲根起滅不㫁雖暫隨氣機歇息¶
終非㧞本塞源工夫益覺實病之難除實功之難進¶
也承教中庸不可䏻乃在聲臭之表此喫緊要言中¶
庸所謂無聲無臭實自戒謹不覩恐懼不聞中得之¶
本體不落聲臭工夫不落聞見然其辨只在有欲無¶
欲之間欲根銷盡便是戒謹恐懼雖終日酬酢云爲¶
莫非神眀玅用而未嘗渉於聲臭也欲根絲忽不盡¶
便不是戒謹恐懼雖使棲心虚寂亦是未離乎聲臭¶
<pb:KR4e0190_SBCK_005-4a>¶
也明公之致力於道而自得之也乆矣而猶云老且¶
望洋日有愧嘆此豈眀公之過爲避譲㢤葢常存不¶
及之心而後可以言戒謹恐懼而後可以閑未萌之¶
欲古之聖賢所以競業此心至老益彊類如此也放¶
失如順之輩竊因此更有省矣承示欲修飭武僃此¶
明公爲國家之㴱慮也世人作事較計成敗利鈍畏¶
首畏尾自爲之念重而任責之意踈所以弊多積於¶
循襲而事毎牽扵掣肘以明公之素望與其素養居¶
其位而行之因則因革則革誰䏻撓之雖然武僃其¶
一事也昔周命周公畢公以東郊之治欲其彰善瘅¶
<pb:KR4e0190_SBCK_005-4b>¶
惡以㳤人心至於世變風移而後已今之民風士習¶
其淪胥抑可知矣而畿甸爲尤甚此俗吏之所謂迂¶
緩而有識之士所爲㴱憂而懼無以善其後者也然¶
而明公今日之任周畢之任也且夫東郊雖周之東¶
都也而寔染殷之餘風者也經周畢而一變其俗況¶
南都固祖宗之所肇基而風動之者也以明公之素¶
望與其素養居其位而行之明示好惡提醒人心而¶
挽之禮義廉恥之域使四方之有風俗自畿甸始畿¶
甸之有風俗自明公始非明公今日之責而誰望乎¶
聞太夫人巳就養是明公入則承歡於内出則宣力¶
<pb:KR4e0190_SBCK_005-5a>¶
於外其承歡於内也益所以蓄其效忠之心其宣力¶
於外也益所以推其養志之施葢兩不相妨而交相¶
益也此㴱可爲明公賀矣養斋翁考滿㱕遂欲乞休¶
但山林中得此翁於鄉俗極有益仕途中又少却此¶
翁爲可惜耳然其意已決矣趙兄相逺問書頗稀羅¶
兄則時有書承念及敢復諸惟台照不宣¶
　　　又¶
曩承手敎諄切皆道義肝膈之語感幸感幸至於所¶
論學術之虚誕與其毫厘之差則皆足以惑世而害¶
道此切中當世學者之膏盲鄙人亦嘗㴱憂之而未¶
<pb:KR4e0190_SBCK_005-5b>¶
及面請也先行其言而後從之言非君子之所急而¶
況其誕者乎若羅兄則雖不知其近來所見與所論¶
何如然其人平素篤行之士明公亦㴱知之矣承示¶
大學小傳葢發於&KR0636;養之眞而多自得之說至於身¶
心意之別以正心爲主靜之學雖或異於朱傳而寔¶
合乎濂洛之微㫖矣其曰正心者不屬於意不屬於¶
身者也是心之無所發動事物未交於視聴時也斯¶
時也心惟存其恂慄而巳凝然中居而外誘不敢千¶
也是則然矣但不知事物既交既有視聴之時其凝¶
然中居而外誘不敢干者與前時有異乎與前時無¶
<pb:KR4e0190_SBCK_005-6a>¶
異乎豈所謂凝然中居者只主於靜時而爲之者乎¶
抑亦無分於動靜而皆在者乎更願敎之¶
　　　寄劉南坦¶
自前年奉敎後毎切馳情去年獲奉手敎再三捧誦¶
知愛僕之㴱望僕之厚未有如明公者亟欲過霅上¶
登長者之堂一扣謝且請益焉而未果也僕稟氣素¶
弱兼以早年馳騁於文詞技藝之域而所恃以立身¶
者又不過强自努力於氣節行義之間其於古人性¶
命之學葢殊未之有見也至如所謂心似蛛絲遊碧¶
落身如蜩甲化枯枝以耗散其精神於故𥿄間不知¶
<pb:KR4e0190_SBCK_005-6b>¶
返者則日夜有之是以未老而病無病亦衰葢明公¶
之所以爲僕慮者眞可謂先得我心矣年近四十疾¶
疢憂患之餘乃始稍見古人學問宗㫖只在性情上¶
理㑹而其要不過主靜之一言又參之養生家言所¶
謂㱕根復命云云者亦止如此是以數年來絶學捐¶
書息㳺嘿坐精神稍覺有收拾處然宅舍摧塌修𥙷¶
爲難譬如敗家蕩子早年縱浪於聲色狗馬糜費百¶
端及至轉頭而囊篋&KR1102;然矣此老氏之徳所以貴於¶
早服而重積也奈何雖然程升子自言吾受氣甚弱¶
年四十而始強七十而益精明人問之則曰吾以忘¶
<pb:KR4e0190_SBCK_005-7a>¶
生狥欲爲㴱恥僕誠不敢不以此自勉亦不敢負明¶
公之愛之望也貧子元有寶珠或者只恐不轉頭耳¶
承明公至意敢布衷曲至於凝神聚氣喫緊處長者¶
固有經騐方容積誠面請也文從過常州僕以屏居¶
荒村不及知知時則文從已徃荆溪矣謹令人問候¶
得在容操履杖以從¶
　　　與王龍溪郎中¶
世人之不能不疑於吾軰也久矣近有士夫自浙中¶
來者云及吾兄以佃夺之故使憲司有言且云兄以¶
寺地據風水之勝欲作令先大夫墓地上官某人者¶
<pb:KR4e0190_SBCK_005-7b>¶
既予之矣而憲使持之故若此紛紛也僕聞而竊嘆¶
以爲如兄安得有此此乃傳言之誤耳不然則必俗¶
吏欲汚衊善人託爲此說就使非傳言之誤非俗吏¶
欲汚衊善人則在兄必自有說固不敢以世人之疑¶
吾軰者而亦疑兄姑笑而置之不欲煩諸齒頰間也¶
既又復念以爲孔子以詩禮敎子而陳亢疑其異聞¶
孟子不見儲子而屋廬子以爲得間古者師友之間¶
既洞然肝膽相信矣而亦若不免以世俗之疑相疑¶
者何也無乃故爲迂其問以剔抉聖賢之隐曲而白¶
之於世也乎今僕幸得兄之間而可以有請安知兄¶
<pb:KR4e0190_SBCK_005-8a>¶
之隐曲不因以白而僕亦冀有陳亢得三之喜與屋¶
廬子之恱者乎且夫人之意兄者則曰兄之請寺是¶
世人之請寺巳兄之狥風水是世人之狥風水巳而¶
僕之意殊不然也夫兄爽朗超脫得之性成僕毎竊¶
嘆以爲即使兄不學不知道亦當作物外髙流如弘¶
景和靖之徒絶非食烟火軰人而或謂其請寺以自¶
便占風水以規後䕃此眞坐井之見且不足以闖兄¶
之藩宐乎兄之不屑與較也然而兄之爲是必有說¶
也僕竊觀於兄矣惟兄篤於自信是故不爲形迹之¶
防以包荒爲大是故無淨穢之擇以忠厚善世不私¶
<pb:KR4e0190_SBCK_005-8b>¶
其身是故或與人同過而不求自異此兄之所以生¶
㴱信㴱慕於相知者亦所以生微疑於不相知者也¶
寺田出上官之予何必固郤以爲潔風水有事機之¶
便何必固避以逺嫌以是闖兄或者得其藩乎然僕¶
竊以兄之意亦稍偏矣孔子惡行恠而愿人亦譏其¶
同乎流俗合乎汙世夫曰同乎流俗則非其自流也¶
特同之耳曰合乎汙世則非其自汚也特合之耳其¶
設心亦豈不善而聖賢甚以爲不可者其說可知也¶
且夫本以包荒忠厚而其影或近於愿人此僕之所¶
懼也然則世人望影而疑亦何恠歟古人有放君而¶
<pb:KR4e0190_SBCK_005-9a>¶
代之者而人不疑其富天下有放君而又反之者而¶
人不疑其專葢古人舉大事冐大不韙而猶不蒙人¶
之疑如此今吾軰出格作一小事而人已群然疑之¶
雖古今人眼孔不同計亦不應如此隔絕也毋乃不¶
邇不殖所以自信與素信於人者有不如古人乎不¶
顧不視不取不予所以自信與素信於人者有不如¶
古人乎且夫以湯之聖宜其脫然於聲色貨利之外¶
也而秪曰不邇不殖眞若聲色貨利之足以移湯而¶
湯眞若與聲色貨利之相持然若何也以尹之所樂¶
者堯舜之道也而秪銖穪寸量於一介取予之間若¶
<pb:KR4e0190_SBCK_005-9b>¶
硜硜小人然者何也兄所論伊川金楪子之說以此¶
施於點檢形跡之人則爲對病要藥矣向非其人則¶
如以蓍參治肺癰藥豈不甚羙或以助穴而長病也¶
向時諸友所處陽明老先生家事或者造爲玉碗之¶
謗此言極俚鄙可笑宜不足以紿三尺之童子然王¶
僉事竟以此解官去有志者至今痛惜之夫毁譽利¶
害不足計然得無吾黨亦有過乎苟非過於自信而¶
疎於事情無乃所謂素信於人者之未至耶君子行¶
有不得反求諸已則工夫日緊日精至於已日乃孚¶
是人之疑我者所以精進我也兄意其以爲何如然¶
<pb:KR4e0190_SBCK_005-10a>¶
僕非敢謂此言可以少禆於兄亦将以叩兄之隐曲¶
而得聞所未聞耳幸亮之¶
　　　答王南江提學¶
奉別經年不能通一字以爲率然道離合問無恙之¶
泛語既不宐施之於兄而思竭其疲駑以效一言之¶
獻則又茫乎其無所得故遂缺然至此又復以爲既¶
疲駑無以自效而有數字以道離合問無恙亦足以¶
通殷勤而舒繾綣之懷不猶愈於經年無一字矣乎¶
故於李君使者來艸草作此大抵所謂率然之泛語¶
耳然僕竊誦吾兄前後見惠兩書知吾兄痛懲既徃¶
<pb:KR4e0190_SBCK_005-10b>¶
之悔直欲洗刷腸胃不肯若世之葢頭換面作好人¶
者至於用心獨苦處則雖兄口不䏻自言而僕於筆¶
札間亦稍窺見焉未嘗不撫然而嘆以爲兄之力能¶
自振㧞如此兄之不自䕶如此即使僕竭其疲駑而¶
有以自効亦何所加也人心存亡不過天理人欲之¶
消長而理欲消長之幾不過迷悟兩字然非努力聚¶
氣決死一戰則必不能悟或不知所戰或戰而不力¶
則徃徃終其身而不悟故佛家有認賊作子與葛藤¶
絆路之說而兵家亦曰名其爲賊敵乃可滅又曰一¶
日縱敵數世之患此佛家之可通於吾儒而治戎之¶
<pb:KR4e0190_SBCK_005-11a>¶
道可用以治心者也儒者以交戰爲子夏之病而不¶
能戰是所以爲子夏也雖顔子亦有戰矣曰不逺復¶
夫不戰何以有復也雖天地亦有戰矣曰龍戰於埜¶
其血玄黄夫隂既疑於陽矣陽安得晏然而無戰乎¶
惟戰而不勝故血而至於玄黄戰而勝則血可以不¶
玄而陽可以亨也是䏻戰之效也今兄知所以戰戰¶
又䏻力矣僕自入官得請見於當世士大夫葢三年¶
而後見兄一見則駭然異之而兄亦過以僕爲知已¶
夫兄雄俊之文博辯之才邁徃之氣無一人不知之¶
而獨謂僕爲知巳者豈僕之知兄止於世人之所知¶
<pb:KR4e0190_SBCK_005-11b>¶
而已也抑亦有不止於世人所知而已也僕之於兄¶
不爲不㴱知已然竊有少恠於兄以爲世間種種嗜¶
好凡人之所可玩可喜者多足以掛兄之胸臆而動¶
其挹慕不捨之意此其中於心也微而不知其植根¶
也膠而難解苟一不解則微者或横潰而著矣根者¶
或引蔓而枝矣就使能戒而不潰不蔓則其爲力甚¶
勞而爲功亦寡譬如聚千百不逞於㴱叢巨莽之間¶
按而不發而時出其一二騎以鈔於路幸不爲大憂¶
然而授首獻俘之期恐終不可冀也而況其猖蹶之¶
不可料歟雖然兄何如人也豈敢謂其有溺於此歟¶
<pb:KR4e0190_SBCK_005-12a>¶
或者當時年少而氣銳以爲雖小有所嗜好而固無¶
損於吾之大者抑亦知其嗜好之不可不欲快於一¶
鬭而以積漸消去之歟且夫以嗜好爲無損者無乃¶
不知所戰之過歟以爲積漸消去者無乃戰而不力¶
之過歟夫嗜好之中人也亦必有因必非以爲漫然¶
無所用也必以爲人之資於天地間者一物不可少¶
也孟子之書所以提挈此心者至著矣而尤著於生¶
我所欲一篇葢其不悟也則自宮室妻子之奉至於¶
種種若無一焉可少者其悟也則雖簟食豆羹之切¶
於死生若無一焉不可少者藉令有人焉始不悟而¶
<pb:KR4e0190_SBCK_005-12b>¶
今也悟則自今日無一物不可少者而追視向時所¶
爲無一物可少者未始不啞然自笑也慵工道丏之¶
人徼幸得十數錢則買殽市酒一醉大呌自以天下¶
之樂莫踰於已而千金之子苦身仡仡以程錙銖日¶
夜若不足藉令此二人易地而觀焉亦未始不啞然¶
自笑也人之所甚愛而至不可少者莫如七尺之軀¶
也其住於世也能泣能笑能挈能擎能徙能倚無一¶
不能無一不有而其聚諸有以住於世也則又有修¶
有短而䘚無不腐爲埜土化爲瓦鑠而後巳者則此¶
七尺之軀亦終不得自有矣以其終不得自有則當¶
<pb:KR4e0190_SBCK_005-13a>¶
其暫而有之固亦不可據而私之以爲眞有矣而況¶
於種種嗜好其不如七尺之軀之不可少者又不啻¶
千百倍歟古之聖賢所以超形氣而獨存至於同死¶
生齊得喪漠然無一動乎其心者非誕也既悟則自¶
知之耳如此乃可以語知性知天乃可以語謹獨誠¶
意之學而其初必始於力戰未有不力戰而能如此¶
者也約之嗜好更不少於兄而僕相聚時數以爲言¶
然於兄獨罕及者約之性柔須待有人夾持而兄剛¶
果雄毅氣魄甚大始雖暫牽其必一朝躍然自脫於¶
此無疑也顧所不知者早與不早耳今兄果然知所¶
<pb:KR4e0190_SBCK_005-13b>¶
以戰戰而又力以自脫於此不出吾素所料者如是¶
而又早則吾之所不能知而㴱爲兄喜者也僕不肖¶
聰明百不逮於兄雖僅守繩墨常恐失之兄謂我戰¶
勝而肥今臞然故吾也此足以知戰之不勝之效矣¶
雖然敢不勉耶幸兄常不鄙而敎之僕於文字素非¶
所長然以猥嘗受敎於兄且幽居少事欲以灌園餘¶
力時一爲之又以爲既樗散無所用世幸未即老死¶
二三年之後或為天所牖使少有知識尚當托之於¶
文字雖不敢望於行逺庶幾達鄙陋之意焉是以不¶
䏻息心於此然徃時朝夕於兄尚不能竊其緒論今¶
<pb:KR4e0190_SBCK_005-14a>¶
去兄既逺誰為開之固知終必罷廢矣今徃近作數¶
篇冗散無可採至如贈彭通判與李郎中墓文亦稍¶
見巳志故敢請敎耳僕今年寓居陽羡挈妻子以行¶
有一二童子相與講章句自以此身不量而為人師¶
雖不責我以道而所講者章句然至於收拾放心正¶
容謹節以率之者亦不敢不力自謂於此頗有分寸¶
之益因是知吾兄以道為人師而所敎者又非一二¶
童子乃齊魯五六郡豪傑之士則其所以率之者宐¶
何如而其為益又何如也然僕所謂一二童子者自¶
章句外亦以内外輕重義利可否時時與之一談則¶
<pb:KR4e0190_SBCK_005-14b>¶
或如鑚礦而不入僕敎不過一二童子而又日夕與¶
之處然猶如此兄雖善於作人然以一人督率五六¶
郡之士而又不能日夕與之處則其頑然而無得於¶
兄者固亦有之歟僕竊為兄慮也夫為此五六郡得¶
一良師孰與為此五六郡得百十良師故為提學者¶
莫急於凬勵學官今學官自卑其身無恥而嗜利甚¶
矣誠欲有以凬勵之又恐非一僉事之力與三年之¶
間所得為也奈何家父言某縣某人者在亰師百計¶
詆兄此甚可為勇於任事者笑也然在齊東得無亦¶
有如某者乎此在兄亦惟自信自為而已何較於彼¶
<pb:KR4e0190_SBCK_005-15a>¶
者㢤家父又言兄有薦僕之書於亰師貴人此兄之¶
愛我甚而忘其醜也雖然僕之與兄以善交聞於人¶
乆矣兄之薦我何異於僕之自薦乎僕年來自計已¶
熟大抵人用之不敢以隐人不用必不敢以求亦必¶
不敢以悔終吾身而已矣然兄素已知我矣何待僕¶
自言也在菴兄過常不及一㑹殊為悒怏幷以相白¶
　　　答俞敎諭¶
得所示書知執事望我甚厚敎我甚至感激感激葢¶
學病於博襍而量病於不廣此鄙人膏盲之証過承¶
發藥敢不盡飲然僕之此心亦不敢不悉於執事也¶
<pb:KR4e0190_SBCK_005-15b>¶
夫士之於世苟無志於爲善則已果有志於善則世¶
之人未嘗不欲其入於善己之善未嘗不欲與人共¶
爲之所謂衆生病即是巳病此萬物一體之心必不¶
䏻自巳者也僕於甲科人才固未嘗專有眷眷捜羅¶
之心其於岩穴之士之賢者亦何嘗敢忘相與切磋¶
之心哉其於卑鄙齷齪越禮放法者固未嘗敢有雷¶
同隨俗之心而其間尚可告語轉移者亦豈敢遂無¶
憫惜愛䕶之心而遽疾之如讐者哉甲科之與岩穴¶
本無㨂擇而感應則隨其所遇峻拒之與憫惜本無¶
作好惡而曲成則因乎物情此天則不容人加減者¶
<pb:KR4e0190_SBCK_005-16a>¶
也夫業無定習而心有轉移苟眞有萬物一體之心¶
則雖從事於舉業以進身未嘗不爲義塗也若使有¶
獨爲君子之心則雖從事於飭躬勵行以退處未嘗¶
不爲利塗也經義策試之陋稍有志者莫不㴱病之¶
矣雖然春誦夏弦秋禮冬書固古之舉業也固未嘗¶
去誦與書也茍無爲巳之心則弦誦禮書亦秪爲千¶
祿之具苟眞有爲已之心則經義策試亦自可正學¶
以言昔人妨功奪志之辨此定論也至於以舉業爲¶
敎則稍有志者亦知㴱病其陋矣吕伯恭以舉業敎¶
浙中而朱子以書規之伯恭答書以爲若不開此一¶
<pb:KR4e0190_SBCK_005-16b>¶
路則法堂前草㴱一丈僕嘗誦而竊嘆以爲此極是¶
前軰苦心非特後之人未能知雖當時同志者亦未¶
能盡知也僕年來則巳決意絶去舉業之敎矣而猶¶
瑣瑣為執事言者葢亦自知今之不敎舉業未為脫¶
洒而向之敎舉業未為粘帶也今之不敎舉業未必¶
足以閉人之利塗而向之敎舉業未必不引人一二¶
於義塗也至於道徳性命技藝之辨古人雖以六徳¶
六藝分言然徳非虚器其切實應用處即謂之藝藝¶
非麄跡其精義致用處即謂之徳故古人終日從事¶
於六藝之間非特以實用之不可缺而姑從事云耳¶
<pb:KR4e0190_SBCK_005-17a>¶
葢即此而鼔舞凝聚其精神堅忍操鍊其筋骨沉潜¶
縝宻其心思以類萬物而通神眀故曰洒掃應對精¶
義入神只是一理藝之精處即是心精藝之麄處即¶
是心粗非二致也但古人於藝以為聚精㑹神極㴱¶
研幾之實而今人於藝則以爲溺心玩物争能好勝¶
之具此則古與今之不同而非所以為藝與徳之辨¶
也執事所舉堯舜夫堯舜之所未聞與若㒺聞云云¶
者此道也羲和之曆象夷䕫之禮樂臯之刑名至於¶
垂工和矢伯益鳥獸孰非道㢤然諸子為之而堯舜¶
若罔聞云云者葢君逸臣勞道則然耳若謂堯舜以¶
<pb:KR4e0190_SBCK_005-17b>¶
道自處而以藝士諉之人何其自待者厚而待人者¶
薄也臯以刑名自處而乃為其君陳迪徳之謨䕫以¶
擊石拊石自處而乃敎胄子以簡廉直温之徳性則¶
是以藝士自處而以徳望之人又何其自責之薄而¶
責人之厚也曆象禮樂藝也修五玉如五器張施五¶
采在璣衡獨非藝哉則堯舜亦屑屑矣孟子曰堯舜¶
之智而不徧物急先務也若在羲和則曆象便為先¶
務在䕫則擊石拊石便為先務又安得以堯舜之所¶
不徧者而遂不急也執事以好博襍技藝為㒒之病¶
此則不敢不承而至於分技藝與徳為兩事則辨之¶
<pb:KR4e0190_SBCK_005-18a>¶
亦不敢以不明也葢儒者慕古之論莫不以爲必絶¶
去舉業而後可以復古之徳行道藝此則不務變更¶
人心而務變更法度將有如王介甫所謂本欲變學¶
究爲秀才不謂變秀才爲學究者矣儒者務髙之論¶
莫不以爲絶去藝事而別求之道徳性命此則藝無¶
精義而道無實用將有如佛老以道徳性命爲上一¶
截色聲度數爲下一截者矣是以鄙意不敢不盡於¶
執事也雖然執事憫時病俗之意則亦㴱且切矣今¶
執事固有敎人之責矣今之敎以舉業縱欲罷之而¶
勢有不能即使復古之敎則六藝固亦不廢執事之¶
<pb:KR4e0190_SBCK_005-18b>¶
隐居修行㒒聞之膠陽諸兄亦久矣㒒所願執事之¶
於諸生即舉業之中而示之以窮經反躬明理着巳¶
之路而嘿消其干名好進之心則是舉業中徳行道¶
誼也即古六藝之中而引之於聚精㑹神極㴱研幾¶
之實而嘿消其争能務勝之心則是藝事中道徳性¶
命也方且順而導之正不必逆而沮之也大率今之¶
世舉業技藝種種猶未足爲心病所爲心術大蠧者¶
在於義利之辨不明執事敎人欲明義利之辨則必¶
以身率之以身率之則自取與辭受進退至於纎微¶
必精察之果義歟利歟所取與辤受進退至於繊微¶
<pb:KR4e0190_SBCK_005-19a>¶
盡義矣尤必精察之果有為歟無為歟一毫不自遮¶
蔽一毫不使潜伏精神可透金石成人材動風俗之¶
責固有在矣敢以是少效愛助之意以為執事報也¶
無由面晤極論臨書馳懷嗣後更望時惠盡言此僕¶
之所汲汲而求也¶
　　　答戚南玄¶
來書滿𥿄無一字非膏肓之病無一字非瞑眩之藥¶
兄之惠我極厚極厚非言可為謝也論語曰據於徳¶
游於藝記曰徳成而上藝成而下徳之與藝說作一¶
个不得說作二个不得纔提起處色色總在面前纔¶
<pb:KR4e0190_SBCK_005-19b>¶
放下處了了更無一物自是人心本来之玅而不容¶
增減也古人終日從事於琴瑟羽籥操縵安弦種種¶
曲藝之間既云終日從事矣然特可謂之游而不可¶
謂之溺今之人其於琴瑟羽籥操縵安弦種種曲藝¶
即便偶一爲之則亦可謂之溺而不可謂之游何也¶
爲其有欣猒心也爲其有好醜心也為其有爭長兢¶
短之心也欣猒心好醜心長短心此兄之所謂即是¶
塵機也然則所謂藝成而下者非是藝病乃是心病¶
也掃除心病用息塵機弟敢不自力以承兄之敎也¶
雖然塵機息盡渾淪道心亦願兄之無忽斯言也¶
<pb:KR4e0190_SBCK_005-20a>¶
　　　答王生宗道¶
唐君誠志節之士所惜平生未與之接不能得其心¶
胸面目之詳只是據𥿄上語套說一遍殊覺精神不¶
暢不足以發潜徳之光且如徳州接逓一事乃是據¶
宗道口說故叙事中此一段稍覺精明若使前時宗¶
道盡將此君平生首末行事委曲口說一番或能更¶
有發揮耳今不及矣然竹溪剛介之士其言亦自足¶
以傳信不待予也既已為唐君作銘為之投筆三嘆¶
志士苦心曠世相感且唐君在當時淹蹇不得一第¶
而老於郎署又年不滿六十其清修絶俗亦自足以¶
<pb:KR4e0190_SBCK_005-20b>¶
結裹此身而風沒世彼世間取髙第爲大官享耆壽¶
勢力赫奕不知幾何人即其沉酣飽滿於聲利間當¶
時莫不自以爲最得意然纔汲身便与臭腐糞土何¶
異若此者其於唐君何如哉此孔子所以較量於齊¶
景公夷齊千駟餓死之間其於提醒人心最切切也¶
清寒之士可以無所待而自立矣宗道素有志向更¶
願於義利緊關處極力研析使不爲一切俗情所轉¶
乃是挺挺自作豪傑亦所以不負唐君衣鉢云耳勉¶
之勉之¶
　　　與唐一庵書¶
<pb:KR4e0190_SBCK_005-21a>¶
使者來弟徃洞庭歸時乃見尊柬讀罷不覺悽然之¶
甚吾兄盛徳人也造物者既窮其躬而又夭其嗣也¶
哉爲善者其亦不可以自信矣雖然自古聖賢能就¶
人所不能就之徳則必有能堪人所不能堪之情昔¶
者卜子夏哭子喪明失之過延陵三號而行失之不¶
及東門吳則蕩而非人情也兄篤於信道乆矣試于¶
此㝷究眞源則雖極哀極苦中本心了然自明所謂¶
哀之發而中節而未嘗失其爲中也¶
　　　寄黎知州¶
辱来敎云歆羡畔援之無也易意必固我之無也難¶
<pb:KR4e0190_SBCK_005-21b>¶
澹泊者無所愛而自丼髙明者有所主而自執此意¶
自前人未有發之者非吾兄眞實體㑹不能了了至¶
此僕謹聞敎矣甚幸甚幸夫麄塵細塵總来一塵心¶
是活物周流六虚本来如是意必固我安從生哉畢¶
竟歆羨畔援潛根内伏有纎毫洗刷　不盡處也既¶
曰意必固我矣則未可語畔援之無也僕閒居自咎¶
惜從前意向之未眞覺一切妄念之為累近來工夫¶
惟有嘿嘿知過而巳兄所過獎令人赧然不敢當豈¶
所謂誘之而欲其至於道也東城篤行堅至在朋友¶
中絶少于比顧僕也淺陋何足以發潜徳之光謹據¶
<pb:KR4e0190_SBCK_005-22a>¶
狀叅以同遊時所見聞從實書之不敢爲䛕墓之詞¶
亦所以體東城之志也中有踈略與不當處更望痛¶
爲抹削惟吾兄勿讓¶
　　　與鄭淡泉文選¶
別兄久矣僕居閒無事時取晦菴先生之書讀之至¶
答陳永嘉書義利雙行王霸並用之說不覺慨然發¶
嘆以謂三代以下人材與三代以上劃然隔作兩截¶
其隐微㴱錮之病只是如此然同甫亦是豪傑豈肯¶
便自坐落利覇窠子裏去只縁差却些子其流遂至¶
於此有志者眞不可不愼於毫厘也試以請於兄兄¶
<pb:KR4e0190_SBCK_005-22b>¶
試敎之¶
　　　答洪方洲王事¶
承示關政藹然寛恤禮讓之意至於節用惠商以身¶
先之非吾兄雅志古道不䏻爲此中間意有偏重處¶
亦稍爲指摘一二以復來命自嘆艸埜書生不䏻識¶
知榷塲事體終爲目論耳萬不如吾兄身歷其地而¶
斟酌之之爲精也雖然山人所知者去榷塲中弊病¶
猶易去心術中弊病則難昔人謂有意爲不善與有¶
意爲善皆能累心如瓦石屑金玉屑皆能障眼惟愼¶
獨二字是千古正法眼藏若於此參透則終日履道¶
<pb:KR4e0190_SBCK_005-23a>¶
只是家常茶飯平平坦坦不作一毫聲色世間一切¶
好題目惡題目皆不能累我矣吾兄向善甚篤持身¶
甚嚴迥在流俗之外僕一見而知敬之如瓦石屑自¶
是不能障兄第恐所謂金玉屑者不謂無一點半點¶
尚著眼中耳二程全書近曾留意否冬來獨居思兄¶
爲切杭城多事僕恐不能来葢山人之道宜爾也俟¶
面奉報¶
　　　與王湛泉文選¶
兄之為文選也海内端人節士莫不張目吐氣以為¶
三代直道復出兄之退而西歸也海内端人節士莫¶
<pb:KR4e0190_SBCK_005-23b>¶
不悵悵然失望僕於兄之為文選也則竊與海内之¶
士同其慶喜而於兄之退也獨不與海内之士同其¶
悵悵者何也莊生有言風之積也不厚則其負大翼¶
也無力水之積也不厚則其負大舟也無力後之君¶
子道徳功業不如古人正坐積之不厚發之太驟耳¶
古人限之以四十而仕豈古人才力智慧不如今人¶
葢以厚積而薄試之也今兄去古人强仕之年猶未¶
也願兄益自恢廓勿以三代以下功名為可足勿以¶
古聖賢精一之學為不可至乗此山林多暇專精致¶
神使反之於身心情性者益邃以精而究於古今成¶
<pb:KR4e0190_SBCK_005-24a>¶
敗理亂之故者益練以熟積之於優游而發之於劻¶
勷所以任天下之重有餘裕矣豈止為今日第一文¶
選而巳哉此僕所以不暇為兄悵悵而敢為兄賀也¶
海内同心如兄䏻幾自屏㱕後以兄在文選嫌不敢¶
奉書今兄既還山又呉兾南北相去且五六千里無¶
由一相切磋耿耿如何僕也樗散無似自別兄後毫¶
髪無所長進惟舊來靣目兢兢不敢變壊此可用以¶
少慰知已之懷耳至於驅馳當世非惟才有所不可¶
抑亦性有所不宜也兄在文選時乃獨勤勤推轂故¶
人之意則厚矣¶
<pb:KR4e0190_SBCK_005-24b>¶
　　　與陳後岡叅議¶
別後恋慕不捨與乆病衰頽之狀大略具之葉紹興¶
通判所寄書中今家人来亦當口䏻道之矣毎毎念¶
昔與兄同住亰師日夕相砥淬受敎不爲不㴱且愧¶
愚踈無以承之不謂此後渺然相隔葢三四年而僅¶
得一兩日之聚方其離思孤懷十未展其二三而鷁¶
首已南矣亦何暇於吐心曲談道徳以交助所不及¶
者乎兄去閩越不知復以何時爲聚首之期非惟僕¶
蓬蒿之貭不䏻藉直於麻中而兄之徳器如玉亦不¶
暇置諸頑石之間以自攻此其可思可悵豈特以酒¶
<pb:KR4e0190_SBCK_005-25a>¶
食文字之故也僕嘗聞兄緒論大意以爲必襍用王¶
覇乃可以適時而濟務而僕則多執泥古方戞戞乎¶
如以舟而行諸陸然兄既以此自信而不疑僕亦以¶
此自膠而不悔是以自承敎以來契分雖甚投而論¶
議常至左右古人云去短集長此僕之所以不可無¶
藉於麻中之直而兄顧亦謂有取於頑石焉其可也¶
兄在湖藩清修之節剸繁之才自與時流迥別雖然¶
亦願兄母見化城而遽住耳今奉去讀書記乙集一¶
部僕意欲以此廣兄不知兄肯降心而觀焉否也僕¶
竊謂三代人材皆從心性上磨鍊故其經綸叅贊之¶
<pb:KR4e0190_SBCK_005-25b>¶
業不出户庭而得之後世反躬之學不傳而其人所¶
以經綸於世者率亦踈鹵求其繫國之輕重如孔明¶
李泌陸䞇之從則其於道雖未醇而本其天資之所¶
暗合亦徃徃開誠而不欺恬淡而少欲其經綸雖未¶
必盡出於道而竭其才之所及亦徃徃渊源而有本¶
闊大而無漏固不可謂無其人焉而非謭謭然功名¶
自喜者可以跋而望也蘇子有言士之不以天下之¶
重自任乆矣兄其有意乎僕居閒無事欲得國朝諸¶
名臣奏議讀之且以尚論其人與其所以經綸於世¶
者何如顧僻處山居苦不能多致煩兄為我畱意至¶
<pb:KR4e0190_SBCK_005-26a>¶
於北宋以前諸儒解經之書世多散軼不存亦煩兄¶
試博求之菽園雜記諸書兄向欲錄一副本見與亦¶
願兄母忘之也若夫詩辭之學則僕自知力之決不¶
足以進此向巳告疲於兄矣兄母更以此望我俟他¶
日有持後岡先生集示我者我當望洋而嘆或尾後¶
作一二句䟦語是則可耳兄許我以暮年買田同住¶
之說如何如何諺云痴人前不得說梦吾巳執此作¶
左劵矣幸兄母使我爲痴人也失兄於東隅得兄於¶
桑榆竊以為怏艸&KR0708;白¶
　　　答屠漸山諭徳¶
<pb:KR4e0190_SBCK_005-26b>¶
自聞兄有疾時以爲懷夏間富生于徳來學毎因富¶
生問起居則知既已勿藥矣甚慰甚慰浮屠家稱缺¶
陷世界故物忌於盈吾兄之才與其所享可謂完矣¶
乘除消息天行則然吾兄之疾豈造物者將以是少¶
損虧焉而大受於其後也乎兄平生意氣甚髙聰明¶
甚慧夫髙者不可柔而雌也慧者不可藏而晦也兄¶
罹此疾疢則寂寥枯淡之中靜思黙視種種世界種¶
種伎功無可恃不朽者必將於幻身之外別求所謂¶
本來面目者而從事焉則兄之學將日以精而其所¶
得於病者不既多乎此僕始為兄憂而竟為兄賀也¶
<pb:KR4e0190_SBCK_005-27a>¶
故曰惟其病病是以不病兄勿以為濶論如何弟年¶
來奔走荆溪今歲始買小庄去縣十四五里妻子始¶
有定居衣食稍能自給一身幸爲天地間一閒人矣¶
藥餌之暇亦欲講習故業兾少有得焉以畢宿志而¶
海内知交皆散在四方昔人取多聞而恨於獨學之¶
難毎以為嘆而知交如兄者則尤徃來於懷也向嘗¶
託南江道此意而兄不能來僕又不能徃奈何今蹉¶
跎又經歲矣後復如何使来承委令兄祠堂文字縁¶
㒒素病羸自鄉居以來欲節省言語文字以完心氣¶
故凡親知之託一切謝免而吾兄數百里相命似不¶
<pb:KR4e0190_SBCK_005-27b>¶
宐以此爲觧然復自念平生未獲請見於九峯先生¶
既無以測知精神意向所在而欲爲之叙論若深言¶
之則近於䛕墓之嫌淺言之則不足以發潜徳而違¶
於銘以穪羙之義不滿於愛弟孝子之心是惧欲辭¶
去則又重以違長者之命而不敢也又復自念兄之¶
所不逺數百里而託於不文之辭者葢以迂戅之人¶
不能爲䛕其言或可以信於後來者耳今以平生未¶
嘗請見而㴱言淺言兩無所措乃嚅囁而爲之言是¶
無以自信乎其心而又何以信乎其人非兄所以欲¶
相託之意也是以敢直心而辭於將命者且其人之¶
<pb:KR4e0190_SBCK_005-28a>¶
相知而言之足以信者則既有東郭少湖在矣幸兄¶
亮之冬中南游必淂登兄之堂傾寫所懷不盡¶
　　　與田巨山提學¶
約之過敝邑寄到手書嘉惠多謝雅意僕自送約之¶
至姑蘇觸暑積勞遂爾發瘧迄今伏枕未及䏻强起¶
也病㱕以來生平交遊一時雨散空山獨坐毎毎念¶
之令人無以為懷此豈惟握手殷勤日夕之懽不䏻¶
解之于心而獨學無友則昔人所以㴱病於孤陋也¶
奈何近㑹約之稍能道吾兄所新得慰甚慰甚約之¶
又言吾兄以好畵之故至欲手自摹搨則僕之迂滯¶
<pb:KR4e0190_SBCK_005-28b>¶
所不䏻觧者然吾兄專凝純静豈謂沉溺于此或者¶
㞐閒無事游息之時聊以此爲戯耳僕竊謂遊藝之¶
與玩物適情之與䘮志荖別只在毫芒間如六藝皆¶
古人養性而理心自此便可上達天徳今人學射學¶
書學數則不過武弁之粗材與胥史之末技是以戴¶
記分為徳藝上下之說而子夏亦譏其不䏻致逺況¶
又不在六藝之科者乎且古之善画不過如鄭虔王¶
維軰何足學也況學之終身有竟不䏻似其一水一¶
石者平陳履常之詩曰晚知書畫眞有益却悔歲月¶
來無多僕嘗誦而笑之以為履常知書画之有益而¶
<pb:KR4e0190_SBCK_005-29a>¶
為益有甚于書画者履常不知也履常自悔其歲月¶
之不足以給書画而書畫祗足以縻費歲月者履常¶
不知也吾軰年巳長大雖籠聚精神早夜矻矻從事¶
于聖賢之後尚惧枉却此生則雖詩文與記誦便可¶
一切罷去況更有贅日剰力爲此䑛筆和墨之事乎¶
然僕聞之畫家之說亦不以䑛筆和墨者之為工而¶
必解衣盤薄之爲上乃知画家不貴䏻画正在䏻不¶
画耳若此者所以凝神而不分其志也兄之画品䏻¶
通乎此則僕之所不敢知而所以諷兄者不乃爲土¶
苴末論乎幸兄一笑而擲之可也僕自別後携家至¶
<pb:KR4e0190_SBCK_005-29b>¶
陽羡謝去世事牽纏時時閉門黙坐始知平日没于¶
多𡵨蕩精揺神之過毎讀邵子勞多未有收功處踏¶
盡人間閒路𡵨之語則憮然大悔者乆之是以奕棋¶
賦詩博聞强記皆昔所甚好或終歲不對局或經月¶
不成一韵或數旬不展卷雖或為人所强與自强為¶
之亦竟如嚼蠟了然絕無滋味也觀尊卷所書數作¶
則荒落踈懶之態可盡見之僕之為此其志亦欲發¶
憤刋落收功一源而力必不䏻逮也惟兄有以敎之¶
　　　與二弟正之¶
行者居者形跡各別然理道無二致也日用功夫無¶
<pb:KR4e0190_SBCK_005-30a>¶
二致也汝兄在山中若不能謝遣世縁澄徹此心或¶
止游玩山水笑傲度日是以有限日力作却無益靡¶
費即與在家何異汝在家若䏻忍節嗜慾痛割俗情¶
振起十數年懶散氣習將精神㱕併一路使讀書務¶
爲心得則與在山中何異艱哉艱哉各各弩力居常¶
只見人過不見巳過此學者切骨病痛亦學者公共¶
病痛此後讀書做人須苦切點檢自家病痛葢所惡¶
於人許多病痛若真知反身則色色有之也¶
　　　與薛方山郎中¶
爲别甚乆可勝耿耿時迫歲暮百感俱集自惟年垂¶
<pb:KR4e0190_SBCK_005-30b>¶
四十已蹈無聞之戒世間事既幸不復關渉一箇身¶
子又自不䏻了終日碌碌竟是何事囘頭一看不覺¶
&KR1744;笑以此來歲更欲作一閉關之計生徒盡巳謝遣¶
交游亦且息絶非敢望於坐進此道亦庶幾作天地¶
間一閑人不落閙攘套中儘有受用矣康節云豈謂¶
此身丼老杇尚無閒地可盤桓毎誦此語悵然太息¶
文詞技能種種與心為闘亦從生徒交㳺之例盡謝¶
遣之盡息絶之不然猶是閙攘套子也山林之士終¶
是入山㴱入林宻乃是安穩地面而日侍老父必須¶
居城中如前所說欲効古人隐身&KR1185;市陸沉於俗者¶
<pb:KR4e0190_SBCK_005-31a>¶
不識能乎否耳吾兄方為時樹䇿勳名勉旃山人雖¶
不與人閑事亦當傾耳以聴下風也¶
　　　與張西磐尚書¶
伏惟明公清苦之節直方之氣葢得之天禀而孳孳¶
好學老而彌篤此海内後生之所慕望而興焉者也¶
人者天地之心人心原是與天同運頃刻有息則便¶
不相似程叔子曰人不學則老而衰衞武公作抑戒¶
使人日誦以自儆其喫緊全在不愧屋漏一語是時¶
武公年九十餘矣其學之勤而宻也如是竊惟明公¶
家居以來所以專精致神究極髙明而㴱入古人之¶
<pb:KR4e0190_SBCK_005-31b>¶
閫奥者固益知非淺夫之敢窺矣北冀南呉何日得¶
一奉敎左右藉鍼砭以自㳤耶某少頗不敢自棄今¶
年且四十益覺進徳之難此身在欲界中頭出頭沒¶
乃知古人寡欲慎獨工夫眞未敢&KR0708;艸論也奈何奈¶
何承命&KR0708;堂記乆不敢虚長者數千里之托所愧文¶
字踈陋不足以發揮道眼之所觀聊述平生自念此¶
心通塞存放之機以就正焉而巳幸塗抺敎之吾人¶
在宇宙間不論進退隐顕自有事在成巳與成物原¶
非兩事明公之徳風于鄉而信于天下乆矣鄉里後¶
軰中有可與言者時與提撕使趨正路此亦所以接¶
<pb:KR4e0190_SBCK_005-32a>¶
續天地閒善人氣脈于無窮也何如何如風便惟不¶
靳逺敎是望¶
　　　與王體仁¶
體仁與吾别且三年知工夫當更有入細處至於世¶
路利鈍一功不足道也吾數年來日用操鍊中頗見¶
古人學問頭腦四十年散亂精神儘從收拾自此發¶
憤努力或可不辜負此生耳學問雖是人人本分事¶
然非豪傑不䏻志非刻苦不䏻成當世學者悠悠只¶
是說好看話做好看事過却一生到底終無結果可¶
時時将忘食忘寝舊案叅對便見得吾人今日工夫¶
<pb:KR4e0190_SBCK_005-32b>¶
較古人踈宻何如也如鷄抱卯如龍養珠仙家煉幻¶
形者猶然況人為眞性命者乎便間聊此致愛助之¶
意容相約過毘陵一相切磋也¶
　　　與王堯衢書¶
抱病懶慢乆缺書問知執事不謂我踈簡也春來卜¶
居陽羡此中山水絶清無車馬迎送之煩出門則從¶
二三子登山臨水歸來閉門食飲寝梦尚有餘閒復¶
稍從事於問學然詩文六藝與博襍記問昔嘗强力¶
好之近始覺其羊棗昌歜之嗜不足饑飽千人非古¶
人切問近思之義于是取程朱諸先生之書降心而¶
<pb:KR4e0190_SBCK_005-33a>¶
讀焉初未嘗覺其好也讀之半月矣乃知其㫖味雋¶
咏字字發明古聖賢之藴凡天地間至精至玅之理¶
更無一閒句閒語所恨資性蒙迷不䏻㴱思力踐於¶
其言焉耳然一心好之固不敢復奪焉此類之書皆¶
近世英敏材辨之士以為老生爛語至束閣不肯觀¶
雖其苦心敝精於文字間而竟不免老而無所聞有¶
可痛者僕之自陳其愚盖過不知量亦欲執事同所¶
嗜好也何如何如近日當事者所去取投閒之臣僕¶
巳先知其去與取之必如此矣不足為恠且平生亦¶
頗能自為主張不敢跟人哭笑不敢以鴟鳶之所爭¶
<pb:KR4e0190_SBCK_005-33b>¶
蝸角之所戰者以動吾心而累吾守此亦執事所素¶
鑒無待僕自明而猶自明云云者有說也父子至情¶
恐以此上累吾父之心須吾執事觧喻耳當今之士¶
隐居篤學修名砥節如湖州唐子平涼趙子軰者凡¶
若干人㒒之駑駘十不从其二三然此軰皆淪胥流¶
落淹滯巳十數年少者壯壯者且老以衰或餒凍無¶
以存活又其初皆以盡力國事誤觸網而抵禁非如¶
僕之自以私罪去也此軰尚不得為當事者所與則¶
僕得與此軰同陸沉焉固無憾也更何有所覬乎凡¶
人出處利鈍數固不偶始言官謬相薦時㒒固知終¶
<pb:KR4e0190_SBCK_005-34a>¶
必且棄去以為萬一不棄去則僕之自為處亦有甚¶
難者何也若使僕復如舊時随逐行隊進退以旅趦¶
趄囁嚅于明時無粟粒之𥙷則将毀平生而弁髦之¶
且向惟不能爲此所以丼心去官而無所悔耳不然¶
則柳士師所謂何必去父母之邦者也若使不如此¶
而如彼守其愚戅固陋而不變恐日月漸乆積嫌積¶
忤自作禍孽更有甚於向時既不䏻為邯鄲之步竟¶
當匍匐而㱕耳是以中夜思之進退狼狽乃今得自¶
脫於此固可謂之幸而不可謂之不幸也古人有言¶
人各有䏻有不䏻懸釡帶索枯槁丘壑雖窮死而不¶
<pb:KR4e0190_SBCK_005-34b>¶
肯悔者僕自謂能之随逐行隊進退以旅以徼幸於¶
衣錦乘軒之華僕非不欲勉强學焉恐竟不䏻也僕¶
自生齒以來百種嗜欲頗少於人亦絶不知人間有¶
炫耀顯赫事獨不䏻淡於飲食乃始痛為節損或四¶
五日不肉食始而苦之乆且丼之矣間飲食於冨貴¶
之家腥膏滿案且噦之而投筯矣所以苦身自約如¶
此者以為既不䏻改于其固陋以狥時好則貧賤自¶
是此生常事諺曰畏水者不乘橋恐其動心也且夫¶
自處不當違其所䏻而强其所不䏻處人當成就其¶
長而䕶其所短安知當事者之非㴱憂我乎僕幸未¶
<pb:KR4e0190_SBCK_005-35a>¶
衰敗苟自不樹立則已耳若夫假之以二三年孜孜¶
早夜敏行而不敢怠則子輿所謂獨善兼善與退之¶
所謂行道為書化今傳後或者不䏻兩讓矣豈有不¶
得於進又不得於退者乎執事知我故不慙大言且¶
非此無以解吾父之懷也吾父之所以戀戀於㒒者¶
亦非以今時富貴人望㒒也王良有言父子情㴱或¶
意僕之以是為憂也而亦憂焉耳㒒固不憂也又或¶
者以自少敎之讀書不忍遽見其廢錮於聖世矣乎¶
雖然成敗失得且當要之乆逺母遽為僕戚戚也望¶
吾執事早晚間曲為寛慰則數千里外人子懸望之¶
<pb:KR4e0190_SBCK_005-35b>¶
心亦稍舒矣是執事之賜也客居無事二三子時時¶
以舉業文字强相問訊亦殊妨静坐與讀書但念此¶
身爲宇宙中人其於塵俗奔走縟禮煩儀之事既以¶
其溷擾而獨避之于此不當更有所厭耳舍妹并甥¶
女想皆康吉餘懷不盡生平最懶作書更懶作眞書¶
書又多差與執事書既不可假手於人又不䏻不差¶
又不及更録輒以呈上并希亮之¶
　　　答周約菴中丞¶
某自屏居以來自以辠隷不敢復齒於薦紳之後故¶
居當南北孔道非逃虚者所宜遂舘於陽羡山間坐¶
<pb:KR4e0190_SBCK_005-36a>¶
此去人益逺親知徃來一切罷廢雖最辱知愛如明¶
公亦尚未能繼掃門之役以承敎語叙衷曲此其懶¶
慢之罪僕猶自知況長者乎以為宐麾而棄之矣不¶
謂過辱記録逺勤使人且手書慰諭尚欲納僕於古¶
人之域捧書自激竊感且嘆固知長者之度不肯輕¶
棄一物欲曲而成之若此然來書所敎尚以僕早年¶
受知之故葢見僕少時意氣可以竊古人之尺寸焉¶
而未知僕今憊駑樗散雖欲比於今之人而有不逮¶
也僕少不自揆亦嘗有四方之志而才器迂滯本不¶
適時加以弱冠從仕重以負氣學未及成而驟試之¶
<pb:KR4e0190_SBCK_005-36b>¶
且少年負氣不識忌諱以迂滯之氣而試未成之學¶
重以負氣之習此其動輒罹咎也豈足恠㦲猶幸免¶
誅僇得齒編氓且少嬰疾疢三十以後齒髪漸衰委¶
形既然志亦隨之即如讀書為文本是嗜好近或挾¶
冊讀未數行輒眊然而睡矣旬月不一御鉛墨時或¶
為之輒終日汗漫申𥿄䑛筆竟不能成十數字而遂¶
以罷夫外則廢於親知之徃來内則廢於文史之玩¶
即此一兩事則其衰頽弛靡不比於人也可盡見矣¶
此其意葢欲搞形灰心自同木石豕鹿之間使宇宙¶
廣闊着此一閒人足矣淮隂南陽之事固萬不敢一¶
<pb:KR4e0190_SBCK_005-37a>¶
冀焉至如象緯地形諸家之學如來書所稱管鄧所¶
長亦何敢不自量而攬焉以為可幾乎且夫淮隂南¶
陽其始皆匵其器而不䡖以試䄂手而觀天下之勢¶
如良毉之隔垣而洞五臟也故其壇而拜焉廬而顧¶
焉則以造次一二語而圖王致伯之略遂以定況齷¶
齪如僕軰者所謂以迂滯之器而試未成之學如弋¶
者以百發而徼於一中故屢試屢蹶此其大巧大拙¶
之効已見於前事矣乃欲以倦遊息機之後而自比¶
於古人隐居求志之前雖强自鞭策固知其不類也¶
然則明公敎督之厚其何以承之甚自激也甚自愧¶
<pb:KR4e0190_SBCK_005-37b>¶
也雖然自平居以來澄慮黙觀亦既久之乃稍稍窺¶
見古之儒者所以爲學之大端竊以其實乃在於身¶
心性情之際而不以事功技術掲耳目爲也故其退¶
藏於宻者甚約其究可以窮神而立命古固有豪傑¶
之士而不知學者衆矣是以事功流而爲權計技術¶
流而爲小道凝靜致逺南陽其幾乎其襍於申韓則¶
擇術之過也淮隂烈矣竟以矜能伐功殞其軀以輅¶
之才局於方技僅於華駝朱建平毉相爲伍鄧征西¶
以所長濟事以所長殞身與淮隂同此數子者不可¶
不謂豪傑之士也然其擇術則可謂不審矣僕功名¶
<pb:KR4e0190_SBCK_005-38a>¶
韁鎻已獲斬㫁至於象緯地形種種諸家之學徃時¶
亦頗嘗注心焉今盡以懶病廢竊以為絶利於百途¶
固將籍此餘間聚精蓄力洞極本心洗濯愆過以兾¶
收功於一原而未知竟當何如耳近來毎觀伊洛之¶
書及六經之㫖覺有毫髪悟入則終日欣然忘其居¶
之陋而形之憊也所苦習氣纒繞欲障起㓕未䏻痛¶
與掃除使之光大然不敢不勉焉以爲古來儒者所¶
以自㳤其身之學其命脈或不外此而無有乎窮逹¶
今古之異者也若乃進僕於抱膝髙吟之儔則心不¶
敢當謂僕為今之腐儒鄙儒賤儒也其亦可幾乎以¶
<pb:KR4e0190_SBCK_005-38b>¶
是少酬明公之知明公其許我乎辱愛之㴱故不敢¶
隐其愚且狂也今邊陲多難兵財窘急明主側席正¶
豪傑展効之時為社稷計維公軰一二蓍舊隆中之¶
業是有在矣其何讓焉山壄鄙人其旴而望之矣¶
　　　答周七泉通判¶
僕自來家居多是謝却一切應務或閉門讀書或宴¶
坐山水間稍䏻擺脫便謂胷中無事其寔種種欲根¶
濳伏不曾露出頭面既不得頭面則不知下手着寔¶
掃除葢悠悠之為患久矣近來乃於一切應務不敢¶
避過始覺敗露漸多然一番敗露則一番鍜鍊從此¶
<pb:KR4e0190_SBCK_005-39a>¶
工夫頗為近實乃知濂洛主静與敎人静坐之說亦¶
在後人善學不然儘䏻誤人非特攘閙汩沒中能誤¶
人也禪家之絕去塵縁一蒲團了却此生此所謂果¶
㢤未之難矣吾與羅兄近来工夫不得一面證奈何¶
然此心清時未嘗不對二兄也¶
　　　與兩湖書¶
兄自少才名巳滿海内而六家九流之書㡬乎無所¶
不誦荘騷太史之文亦無所不摹晝而操縦之矣即¶
使海内奇才偉士欲傲兄以所不知而亦不能也況¶
如僕者才至駑下向在亰師毎同平涼趙景仁過兄¶
<pb:KR4e0190_SBCK_005-39b>¶
論文久之兄慨然曰二子之言是也遂欲盡棄其舊¶
學而更張之然當時犹謂兄之急於奨善而以口語¶
相推云耳已而視兄之文則果脫然盡変於舊矣夫¶
文人相傾在古則然景仁於兄未知何如也至於僕¶
之讀書則豈能若兄之博而其為文也亦安能望如¶
兄之古㢤然兄不憚降心屈已而從之推兄是心也¶
設使不徒用之於文而用之反躬為已之間即古人¶
所謂勇撤臯比一変至道者在兄亦何讓乎僕未始¶
不嘆兄之髙明不可及而亦毎毎惜兄有可以一変¶
至道之力而僅用之於文也雖然此亦未有人焉以¶
<pb:KR4e0190_SBCK_005-40a>¶
反躬為已之說而磬欬於吾兄之側耳設使有人焉¶
以反躬為巳之說而磬欬於吾兄之側如吾二子之¶
論文也又安知兄之不降心而從之而翻然変於其¶
舊之之為尤速也乎又未始不自罪吾二子者不能¶
為古人反躬為己之說以告兄而徒以文士雕虫篆¶
刻之論投兄之好也兄今之所謂狂者也而豁豁磊¶
磊率情而言率情而貌言也寕觸乎人而不肯違乎¶
心貌也寕野于文而不色乎荘其直以肆則亦古之¶
所謂狂者也是兄有可以一変至道之力而又有狂¶
以進道之資也兄其䏻無意乎然兄之意必曰吾&KR0685;¶
<pb:KR4e0190_SBCK_005-40b>¶
生好適吾性而已矣吾不䏻爲拘儒迂儒苦身縛躰¶
如尸如齋言貌如土木人不得動揺云耳夫古之所¶
謂儒者豈盡律以苦身縛躰如尸如齋言貌如土木¶
人不得動摇而後可謂之爲學也㢤天機儘是圎活¶
性地儘是灑落顧人情樂率易而悪拘束然人知安¶
恣睢者之爲率易矣而不知見天機者之尤爲率易¶
也人知任佚宕者之爲無拘束矣而不知造性地者¶
之尤爲無拘束也人之病兄亦或以其樂率易苦拘¶
束而僕則以爲惟恐兄之不樂率易不苦拘束也如¶
使果樂率易苦拘束也則必眞求率易與無拘束之¶
<pb:KR4e0190_SBCK_005-41a>¶
所在矣眞求率易與無拘束之所在也則舍天機性¶
地將何所求哉使兄不以㒒為迂也願繼此而更進¶
其說也㒒自少亦頗不忍自埋沒侵㝷四十更無長¶
進惟近來山中閒居體念此心於日用間覺意味比¶
舊來頗深長耳以應酬之故亦時不免於為文毎一¶
抽思了了如見古人為文之意乃知千古作家别自¶
有正法眼藏在盖其首尾節奏天然之度自不可差¶
而得意於筆墨溪徑之外則惟神解者而後可以語¶
此近時文人說秦說漢說班說馬多是寱語耳荘定¶
山之論文曰得乎心應乎手若輪扁之斵輪不疾不¶
<pb:KR4e0190_SBCK_005-41b>¶
徐若伯樂之相馬非牡非牝庶足以形容其妙乎顧¶
自以精神短少不欲更弊之於此故不能窮其妙也¶
何時得以吾兄一面談之兄有近作可寄我兄向云¶
家居有暇將來江東今能果此約否念菴兄時相會¶
否弟數年間頗梦寐於江西之行今日侍家君百里¶
之外亦無意矣㑹念菴兄并煩道鄙懐漢書批抺約¶
四五十傳亦頗盡之并奉返以全信¶
　　　寄黄士尚¶
弟也奉職無狀幸蒙寛恩得歸田里不然則從兄於¶
遼海之濵亦所願也易之蹇不云乎君子以反身修¶
<pb:KR4e0190_SBCK_005-42a>¶
徳夫身何待蹇而後反徳何待蹇而後修盖寂寥枯¶
淡之中其所助於道心者爲多也自儒者不知反身¶
之義其髙者則激昻於文章氣節之域而其下者則¶
遂沉酣濡首於蟻羶䑕腐之間如兄之志氣固巳塵¶
垢一世而與古之志士爲徒矣不知近來反身之學¶
得之于蹇者何如幸以敎我張舜舉言兄自戍遼以¶
来作詩幾四五本兄何以致多如此豈將以是自鳴¶
其習坎心亨之樂耶或者窮愁覊旅無聊之思而姑¶
託以自遣耶抑以冩其江湖之憂而致其去國繾綣¶
不忘之愛如古離騷之作耶其無亦自擬於鏡歌鼓¶
<pb:KR4e0190_SBCK_005-42b>¶
吹遼東都護之曲而與塞垣横槊之士同其慷慨而¶
謳吟耶不然則枝葉無用之辭其足以溺心而愒日¶
也乆矣兄何取焉日課一詩不如日玩一爻一卦日¶
玩一爻一卦不如黙而成之此之謂反身而又奚取¶
於枝葉無用之詞耶弟近来深覺徃時意氣用事脚¶
根不實之病方欲洗滌心源從獨知處着工夫待其¶
久而有得則思與鄉里後進有志之士共講明焉一¶
洗其蟻羶䑕腐争勢兢利之陋而還其青天白日不¶
欲不為之初心此鄙人之所不自量而竊有兾焉者¶
也天子仁聖在宥天下兄豈久於海濵㢤弟獨學無¶
<pb:KR4e0190_SBCK_005-43a>¶
朋將籍兄為助日日望之近來應酬文字毎不敢作¶
而年嫂誌文則不敢辭盖以昭¶
天子之寛仁而發海外孤臣心事之一二焉非特為¶
應酬故也嘉幣謹辭果酒則拜賜矣廣寧有賀黄門¶
毉閭先生者忠信髙節之士也其風尚在否兄試詢¶
之士人亦可為旅中蓄徳之一助也¶
　　　與項甌東郡守¶
索居既久益嘆朋友合并之難而知昔日相聚之為¶
樂也然又有可感慨者念昔日從兄於杯酒談笑閒¶
此時弟甚踈鹵不䏻有所切磋於兄而兄之善言惇¶
<pb:KR4e0190_SBCK_005-43b>¶
行弟亦不能竊之以自㳤不過如世間所謂好友者¶
而已求如古人切切偲偲講學輔仁則未也自去官¶
㱕家閉門諍坐大抵人窮則反本霜降水涸天根始¶
見於是大悔曩時孟浪痛自磨刮直欲掃去枝葉文¶
餙從根本上着力久之亦漸覺有洒洒處但苦此心¶
出入㡬㣲之際殊廢檢防然亦漸覺有洒洒處此時¶
欲見兄相與印証一畨了不可得則向者朝夕相聚¶
反自錯過虚却光隂豈不可惜惟吾兄質實純明古¶
所謂脚踏實地人也此不惟吾兄能自信而友朋亦¶
無不以此信兄者別後想渊然㴱造非鄙陋之所敢¶
<pb:KR4e0190_SBCK_005-44a>¶
窺測以舊時所見吾兄則尚有葑菲可以少賛於吾¶
兄者何也兄得之資禀者持守有餘而充拓未至資¶
禀有餘於毅而力量不足於弘其得處乃是氣質最¶
美而其不及古人處乃是學問不䏻變化氣質也古¶
人為學皆是百磨百鍊工夫如書臯陶論九徳寛而¶
䏻於栗直而䏻於温沉潜能剛髙明能柔斯則磨鍊¶
已至氣質變化之効也夫弟所謂充拓者亦非如由¶
赤子之心擴而充之說葢赤子之心夲自充擴得去¶
本自能大有一分不䏻充拓皆是未盡此心之量耳¶
中庸曰致廣大而盡精㣲極髙明而道中庸徳性本¶
<pb:KR4e0190_SBCK_005-44b>¶
自廣大本自精㣲本自髙明夲自中庸人惟為私欲¶
障隔所以不能復然故必須道問學以尊之耳此千¶
古學問之的也據吾兄舊日規模且未免作世間一¶
種寡過之人其於賢聖作用尚是有間學問須先定¶
其基故孔子不取謹愿之士而取狂狷為有基也狂¶
者固不待言至於謹愿之士與狷者其不為不善亦¶
較相似但狷者氣魄大矯世獨行更不畏人非笑謹¶
愿之士氣魄小拘拘謭謭多是畏人非笑狷者必乎¶
已而謹愿者役於物大不同耳今人多以謹愿者為¶
狷此亦問學不明之過也交游可望者殊少得如吾¶
<pb:KR4e0190_SBCK_005-45a>¶
兄者尤少如弟踈鹵尚不敢自棄以吾兄之純明甚¶
於道翻然易耳願聞兄之所安整理民事皆是吾人¶
切實工夫而两郡之治如何并願聞之邇來士風澆¶
薄而江南重以侈靡浮蕩比之他所尤甚大抵富貴¶
功利之習糊人心目如處豐蔀之中舉眼皆蔀也蔀¶
外更不見一物矣是以迷惑顚倒莫知所止非有先¶
知先覺者孰能出之溷穢而轉之清流乎提學馮先¶
生觀其論議行事亦不為無意於此矣詞華本實之¶
間稍有軒輊便足鼓舞人心吾兄相㑹得從容聚語¶
幸委曲一賛之¶
<pb:KR4e0190_SBCK_005-45b>¶
　　　答江五坡提學¶
海内交㳺如兄者幾人而交㳺中能重意氣不䡖然¶
諾如兄者又幾人與兄一別至今幾時中間問訊能¶
相通者有幾眷言思之可爲悵悵李中谿使来辱手¶
書惓惓殊自慰幸又辱寄到十三經註疏此大惠也¶
僕於此書去歲在山中偶嘗讀之而於三禮者讀之¶
頗詳竊以爲王鄭諸儒雖未能深究乎先王之精藴¶
至於形聲器度之間比較同異叅量古今其功最多¶
學者欲因筌蹄以求魚兎則此書不可不觀惜其舊¶
板譌謬既多模糊又甚故雖素好學者或&KR0786;於觀焉¶
<pb:KR4e0190_SBCK_005-46a>¶
兄之刻此學者可為幸矣而僕山埜之人顧先得之¶
不尤為幸歟中谿又欲刻杜佑通典恐此亦須刻也¶
兄可賛之伏惟兄之蒞閩且三年矣八閩之士固巳¶
丕然向下風矣而兄猶以人才風俗轉移變化之故¶
未得其端為言者此足以知兄之志也夫今之為提¶
學者苟博識善文及程較諸士子文字之精與否而¶
一無所失則已赫然足以收士心取髙譽矣至於人¶
才風俗轉移變化則提學不以是自責而人亦不以¶
是責之也兄獨慨然有意乎此固不以世人所超尚¶
與兄素所精詣者為可滿而必以不如古人之善作¶
<pb:KR4e0190_SBCK_005-46b>¶
人者為可歉歟古之道推其自洽者以教人故徳修¶
而教以尊教而後知困知困而後能自反故因其教¶
人也而徳益修所謂教學相半也人之性行牽柔暗¶
伏者多而果決雄毅者固少矣得其果決雄毅而能¶
為剛中者又加少耳故臯陶之論九徳曰剛而塞强¶
而義而箕子亦曰髙明柔克兄固雄毅果決者剛者¶
强者髙明者也持之以動心忍性之力致之以收歛¶
凝静之實克之以柔養之以中使剛者必塞而不近¶
於露强者必義而不過乎激積之也厚而蓄之也宻¶
則兄之所以自進與其所以教人至於人才風俗轉¶
<pb:KR4e0190_SBCK_005-47a>¶
移變化恐無以易此矣然此在兄之材力亦何難也¶
嗟乎士之蕩於紛華兢於馳騖而不歸其根也乆矣¶
閩固多文少實之域也非兄孰能振之而欲振之豈¶
在聲色文字之間㢤固有道矣若其次則莫切於風¶
勵學官僕竊謂今之提學以一人督率六七郡之士¶
即使如古之善作人者則善矣雖然則勢固亦不能¶
人人而薰之與日日而礲之也不能人人而薰之與¶
日日而礲之則其所𬒳者淺矣古之教者自萬二千¶
五百家爲鄉鄉有師而至于五百家爲比比有師豈¶
特教萬二(千五/百家)者則賢㢤彼其教五百家者亦盡賢¶
<pb:KR4e0190_SBCK_005-47b>¶
人也即使今之提學如古之善作人者亦不過六七¶
郡共得一良師耳為此六七郡得一良師孰與為此¶
六七郡得百十良師故為提學者莫急於風勵學官¶
今學官璅尾自卑嗜利無比人人相師靡然一風雖¶
有一二材俊之士出乎其間猶惧其随而偃也誠欲¶
有以風勵之又恐非一提學之官與四三年之間所¶
得為耳然以兄之材必能有以處此竊願聞教焉曩¶
與王道思書亦曾及於提學之說大抵不出所請教¶
於兄者矣僕今歲移家荆溪此中山水清絶頗能恱¶
人在病夫尤宐也邇来儘善飯羸弱之軀可以自支¶
<pb:KR4e0190_SBCK_005-48a>¶
惟學不加進殊愧知巳然於動心忍性收歛凝靜此¶
僕之所請教吾兄者亦不敢自棄也更頋兄時督教¶
之所示讀書太苦蕩揺精魄之說此兄之甚愛我敢¶
不拜教尊作儒學記文最古雅然此自兄素所精詣¶
不俟賛也山中亦有一二拙言更容繕寫求教艸&KR0708;¶
白¶
　　　答廖東雩提學¶
㒒於吾兄雖相晤之日頗淺而相知之誼甚深兄之¶
於僕則亦然也两辱書惠㴱爲空谷之慰又辱两示¶
髙文讀之喜躍夫亰師都㑹也綴文之士比肩僕曩¶
<pb:KR4e0190_SBCK_005-48b>¶
皆獲與之交而皆獲見其文焉然僕之所最傾意者¶
乃獨在兄則數與傅少岩言之以為東雩之文氣骨¶
甚勝無一點繊靡愞散之態後來可冀於作者東雩¶
而巳春間讀兄所為文視亰師所見則加勝焉近復¶
得讀兄所為文視春時所見又益加勝焉駸駸乎作¶
者之堂矣頗自謂曩之所知於兄者之不妄也雖然¶
文與道非二也更願兄完養神明以探其本原浸&KR0636;¶
六經之言以博其㫖趣而後發之則兄之文益加勝¶
矣兄志潔而識偉行方而氣和僕固一見而知兄為¶
任道之器矣嗟乎古聖賢之道其不講於世久矣聲¶
<pb:KR4e0190_SBCK_005-49a>¶
利之欿薰塞宇宙日夜馳鶩寡廉而鮮耻儒生習見¶
以為當然其有以講學為事者又或崇意見而乖實¶
際競口耳而寡心得聴其言則美而考其實亦無以¶
甚異於所習見以為當然自非精一自信卓然不惑¶
流俗之士則未可以兾於斯者也僕竊有望於兄軰¶
矣山西古帝王之都其人有茅茨土階之風而叚干¶
木卜子夏居西河其人化之凛然有節槩今不知其¶
遺俗視古所稱何如而王文中與近代薛敬軒亦出¶
於河汾之間豈其俗固有近古者耶吾兄以身任作¶
人之責兄之所以㳤諸其身即其所以㳤諸其人者¶
<pb:KR4e0190_SBCK_005-49b>¶
也䔍志力行極㴱研幾求古人之真血脈路以㳤諸¶
身以㳤諸其人因其近古之俗而登之於道此其責¶
在吾兄矣連年虜騎入太原蹂&KR1011;之慘二百年來晉¶
人所未見僕聞之序詩者小雅廢而四夷侵夫小雅¶
何與於夷此其言疑若甚迂葢昔人精究天人之際¶
而類人事於隂陽則以小人為君子之隂夷狄為中¶
國之隂隂則銷陽陽則銷隂隂則致隂陽則致陽其¶
相銷也若鐵炭之不爽其相致也若酸漿之感蠓蠛¶
其幾微矣長君子之氣即所以銷小人之氣長君子¶
之氣而銷小人之氣即所以長中國之氣而夷狄之¶
<pb:KR4e0190_SBCK_005-50a>¶
氣銷故曰真勝者氣也勢與形不與焉其幾微矣此¶
莘有所以豫見於伊川而序詩者之說不爲迂也今¶
也觀之薦紳之所崇尚觀之學校之所趋向如前所¶
謂習見以爲當然者其爲隂爲陽與其銷長之幾亦¶
略可覩矣大揚旌沙漠之陲而尺組繫單于之頸此¶
非兄之責也若乃大敷古先之道以淑諸其人使人¶
洞然於隂陽㳤慝之辨而㫁不惑於所趋此其責在¶
兄矣僕自屏居以來牽於多病齒髪日衰非惟不敢¶
復有四方之志而詩書亦多束閣惟兀坐一室所耿¶
耿不忘者尚兾脩省補過以不負此心與不負海內¶
<pb:KR4e0190_SBCK_005-50b>¶
知巳者而已¶
　　　與應警菴郡守¶
僕迂戅無能人也伏惟君侯蓄兼人之才且居郡侯¶
之尊而與僕又素無一日之雅乃自下車以來虚心¶
降色所以獎進禮遇於僕者皆出乎常格之外此雖¶
古之髙流如葢公任棠之徒當此猶宜三讓而避焉¶
而況草茅迂戅如僕者乎所以敢偃然而當之者以¶
成君侯下士之髙義固不自量其身之卑賤與才之¶
短劣也自是以後綢繆日接葢無夾旬不相往来不¶
相與從容盡談者此其形迹似爲煩瀆矣雖然非若¶
<pb:KR4e0190_SBCK_005-51a>¶
侯不能亮僕之㴱至此而非君侯亮僕之㴱僕又安¶
敢以是䖏君侯㢤公門無鄙人之迹庭中無長者之¶
車亦已久矣豈特樗散之性不欲溷擾於人亦以相¶
知相信之難耳惟在荆溪時與石屋彭君相切磋石¶
屋之為人君侯之所㴱與也伏惟君侯住山中既且¶
一年釋塵鞅之勞而就清池白石之安去簿書之煩¶
而縱其清逺閒散之適昔人所謂霜降水涸天根乃¶
見惟捍彼物累全我眞機此時工夫此時意氣不知¶
復何如耳僕嘗竊謂今世人才未便不如古人惟古¶
人為學堅苦磨鍊忍嗜欲以培天根久之則此心凝¶
<pb:KR4e0190_SBCK_005-51b>¶
靜百物皆通而今人則未免粘帶未免牽引粘帶之¶
根固于中而牽引之勢揺於外所以精神力量趣見¶
不如古人僕毎觀君侯治郡自是近世才傑何可當¶
也雖然以君侯之志詎止欲爲近世才傑而巳乎意¶
者必欲為古人而後已乎如必欲為古人則堅苦磨¶
錬正在此時若自此以後固知君侯不能久閒而塵¶
鞅簿書之煩且勞又復不免相累恐不得如山中多¶
暇可以進兼力而收全功矣君侯得無意乎僕質夲¶
頑鈍惟不敢惰窳以負相知然寸進或至退尺恐竟¶
不能有所樹立耳亦願君侯敎之君侯来歲或宐早¶
<pb:KR4e0190_SBCK_005-52a>¶
出進退自是兩途此身既繫於官而欲結泉石之盟¶
亦未為可也以相知故倂及之南直隷廣西湖廣三¶
省地圖已付馮丞繕寫不識寄到否西洲公奏稿偶¶
檢出幷奉上不宣¶
　　　又時警菴為提學¶
今之職守令者苟有能餙簿書清獄訟者則為賢有¶
司矣至於為百姓根本之慮則未之及也今之司學¶
校者苟有能品藻文字嚴督程課則為好提學矣至¶
於為學校根本之慮則未之及也吾丈之為守郡也¶
既已能為百姓根本之慮而不徒以簿書訟獄為功¶
<pb:KR4e0190_SBCK_005-52b>¶
矣今之爲提學也亦何患其不能爲學校根本之慮¶
而惟文字程課之爲務也哉向辱手書具見惓惓欲¶
興起士習之至意顧責之人不若盡乎已盖言聲色¶
號令之間不若求之身心性情之實惟反躬自盡益¶
愼以宻力行古道不落流俗則此身所舉動卽是士¶
子所師法可以不言而諭嘗見近時提學敎條何嘗¶
不言道徳何嘗不言仁義然只成一畨講說只成一¶
番門面而於士習絲髪無𥙷者無其實也務實者反¶
躬之謂而所以爲根本之慮也辱吾丈知愛竊敢以¶
是望之今士子中有實行者多不長於文字工文字¶
<pb:KR4e0190_SBCK_005-53a>¶
者多不修於實行葢淳樸之與浮華徃徃相病然糊¶
名之制行則不得不一一徴之於文一一徵之於文¶
則其文可以與選而其行或不齒於市人者亦不容¶
不取髙第而登顯仕是以詩書為世流毒荘生至有¶
發冡之說豪傑士扼腕太息無可奈何竊以為低昻¶
輕重其權寔在提學盖提學可以知諸士之文而又¶
可以知諸士之行非如科塲之為糊名所蔽雖欲品¶
藻其行而無所從也抑此伸彼示之意嚮非吾丈又¶
誰望之曩時使節寓郡中僕時承教語以時免於大¶
過罪今離索日乆奈何年且四十益㴱無聞見悪之¶
<pb:KR4e0190_SBCK_005-53b>¶
<pb:KR4e0190_SBCK_005-53b>¶
