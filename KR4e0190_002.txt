# -*- mode: mandoku-view; -*-
#+TITLE: 重刊荊川先生文集
#+DATE: 2015-09-11 17:04:24.315365
#+PROPERTY: ID KR4e0190
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0503-002荆川先生文集-卷第二.
<pb:KR4e0190_SBCK_002-1a>¶
重刋荆川先生文集卷之二¶
詩¶
　　庚子歳海印寺再舉同年㑹紀事四首¶
(此下係春/坊時作)¶
伐木張新燕攀鱗憶徃時重來散花處更是聚星期¶
玉佩皆鵷侣金河即鳯池獨憐丘壑質還復接芳儀¶
浄院早凉生佳賔四座傾花間重識面塔裏舊題名¶
對酒憐萍跡聞歌想鹿鳴十年還此㑹那得更無情¶
故遊經繡陌&KR0004;地入松屝可那看花伴年年漸覺稀¶
一鐘収𪧐雨𩀱𣗳帶餘暉若問龍池刼誰能不醉歸¶
<pb:KR4e0190_SBCK_002-1b>¶
&KR0394;宫鄰帝𫟍長此集儒紳檻外諸天界尊前四海人¶
星霜别後𩯭花月向來春且共攄籌䇿雲臺早致身¶
　　得薛君所&KR0009;三游紀興刻中有楊方洲見懷之¶
　　　作蓋别去已十餘年矣撫卷慨然用韻奉答¶
昔抗萬言䟽還歸四壁居誼才應共惜黯戅更無如¶
顧爾猶巖壑慚予濫石渠¶
聖明思&KR0033;諫早晚下徴書¶
　　送黄翠巖赴松江推官任¶
君本儒家子新詩更出竒自宜金馬署暫拜爽鳩司¶
海國収魚稻桑田賦繭絲南州饒土物勉爾一無私¶
<pb:KR4e0190_SBCK_002-2a>¶
　　送沈君守寜波¶
五馬去䟃𧽼孤城積水含地収蚶蛤稅人與龍蛇參¶
夷貢珠頻入僊書穴可探清貧君已慣海味不湏甘¶
　　送陸舎人調遼府長史¶
十載紫&KR0340;郎長隨玉輦傍忽辭漢天子去謁諸侯王¶
夢渚陪游獵蘭臺佐羽觴子虚今在楚作賦有輝光¶
　　送王舎人徃崑山爲顧相公營墓¶
明主敦𦒿老藏山借寵恩使臣岀左掖秘噐給東園¶
舊路吳中𣗳新碑海上原平津衆賔客試問幾人存¶
　　聞石屋彭君置生棺有感爲賦四詩¶
<pb:KR4e0190_SBCK_002-2b>¶
青山結净因囬首跡俱陳司馬四壁宅榮期百歳身¶
文犧幸知免行蟻待相親試料還真後誰爲𠋣户人¶
隱几嗒然安疑君是鶡冠道書肘後繋人世鏡中看¶
家本無千橘生常卧一棺不因兹下淚任爾雍門彈¶
苦欲辭簮紱歸來掩故園無過六百石只對五千言¶
𠋣𣗳看蜩化逢人笑舌存老龍且莫去爲我𤼵狂論¶
吾與爾皆夢相看一笑時拘拘亦何惡役役尚如斯¶
藂桂山中約枯槎海上期胡爲更覊緤有愧故八知¶
　寺中訪後渠崔侍郎不遇次韻¶
為訪高人舘聮鑣出近坰並從金地入不見玉山形¶
<pb:KR4e0190_SBCK_002-3a>¶
榻尚留僊麈雲疑隔使星無人問竒字載酒只空亭¶
　　濟上别錢副使¶
木落村逾逈洲廻水更包亂泉舂急峽短日𣻌寒郊¶
問俗非吾土逢君似舊交笑談方此始何事又相抛¶
　　㸃蒼山歌贈雪屏趙考功¶
㸃蒼山十九峯峯峯巧削玉芙蓉炎天赤日雪不融¶
峯頂湧出十九泉一峯一泉相縈纒流到峯前共一¶
川雪花亂落緑波裏疊島連洲鏡中起是爲巨海名¶
西洱蒙舎當年控百蠻山水中間鑿兩𨵿一夫守此¶
百不攀聖代垂裳九夷附此地千秋罷烽戍洱海行¶
<pb:KR4e0190_SBCK_002-3b>¶
人日夜渡剪除蓬藋䟽街衢歌鍾綺衣盈路隅昔日¶
不毛今雄都山中雞犬散不取山下烏蠻種禾&KR0112;况¶
乃儒風似鄒魯紛紛犀象走王庭恠石亦具山水形¶
盡輦中州作𦘕屏羡君結廬山之窟窓裏諸峯互出¶
沒夜夜讀書常映雪十年簮笏繋朝班位高官要身¶
不閒惟有清夢到故山余亦平生好竒者一說名山¶
心若洒何時與君共坐雪峯下¶
　李中麓文選藏書歌¶
中麓子最好竒平生苦心只自知破塚將㝷&KR0078;氏籍¶
鑿山欲出禹王碑鳥篆蚪文焚後字白雲黄竹刪前¶
<pb:KR4e0190_SBCK_002-4a>¶
詩藏在隂厓及海窟神物守護誰得窺自從掇取歸¶
君屋但聞胡山&KR0017;夜哭汗牛詎止盈五車挿駕應知¶
滿萬軸開凾几席生雲烟五色紛紛耀人目家中綾¶
綺割截盡更剪朝衣作装束中麓子幾歳讀書長閉¶
門自信中郎能一目還輕左氏識三墳邇來下筆作¶
詞賦絶似先年石鼓文却憶射䇿來京國此時才士¶
紛如雲雕龍白馬争先後一日逢君皆閉口試問䶂¶
䑕君已知解對黄熊誰更有共看飛騰邁等倫早排¶
閶闔上麒麟遂令紈袴生嘆息公卿元是讀書人老¶
大無聞予自憐論交多愧十年前可道壮心猶未已¶
<pb:KR4e0190_SBCK_002-4b>¶
時復從君乞一編¶
　　詹府讌集奉和上宰松臯公三首¶
祥光虹渚應玄蒼喜溢仙曹薦羽觴七鬯萬年徴子¶
聖股肱一德見臣良䄂携香霧東華上履曵星辰北¶
斗旁共說疑丞歸大老競將禮樂賛靈昌¶
御𫟍先春萬木蒼宫雲裊裊度瓊觴鵷班並引金貂¶
貴鴻羽全収玉署良分日傳經清禁裏罷朝起草紫¶
宸旁恩波忝竊安能報願祝千秋寳暦昌¶
玉津晴望鬱蒼蒼環珮&KR0004;臨試紫觴並向鳯池開勝¶
㑹早從麟角識元良衣冠逈出商巖上雨露偏承㓜¶
<pb:KR4e0190_SBCK_002-5a>¶
海旁自愧承華箴未就謬將彤管奉明昌¶
　　送王翰林浙江兵備副使¶
同時詞客不如君一劍還將静海濆雞舌舊從香署¶
吏虎符新領伏波軍帆檣萬里輸鮫織樓閣三秋吐¶
蜃雲自笑馮郎將白首欲從幕下䇿竒勲¶
　　送鄒東郭掌南院¶
最憐江左風流地蹔作周南太史公通籍總稱鸞掖¶
吏分曹獨向鳯臺東香携漢署沾新綬花近秦淮瞰¶
故宫此去談經門下客幾人相對坐春風¶
　贈吳山人歸自京師¶
<pb:KR4e0190_SBCK_002-5b>¶
山人不解機心事早歳藏珍學鹿門住傍巖崖惟四¶
壁賦成金石幾千言偶遊卿相多懸榻歸去蓬蒿正¶
滿園京洛豈無知已在看君終是厭煩喧¶
　贈許太宰¶
卿家勲貴似諸𡊮兩世三登八座尊接席貂蟬開甲¶
第成隂桃李在公門身延白屋頻推哺官借青宫獨¶
拜恩¶
天子行將問黄髪老臣何以賛嘉言¶
　𪧐𩀱塔寺林東城羅念菴誤扵郭外相㝷不遇¶
　　　有作見&KR0009;用韻奉答¶
<pb:KR4e0190_SBCK_002-6a>¶
謾向金門學隱淪獨遊花院散凉氛諸天只在人間¶
世並馬誰㝷野外雲白日金輪臨戸映香街笙管隔¶
墻分化城本是迷來路莫訝幽人好避群¶
　　次韻贈湯將軍(將軍故中山侯之孫也)¶
將軍妙筭古人同料敵常如在目中銕&KR0016;連營寒映¶
月樓船跨海夜乗風玉門烽火今猶急桂嶺珠璣乆¶
未通却笑封侯應有種看君百戰立竒功¶
　　自述(此下係後家居時作)¶
秪爲抽簮早歸來已四春本非食肉相猶是飯牛身¶
&KR0018;郭無新業灌園有舊鄰磯邉獨釣客隴上偶耕人¶
<pb:KR4e0190_SBCK_002-6b>¶
相見一相笑吾今罷問津¶
　　𪧐游塘書懷二首¶
脉脉常多病睢睢竟寡諧鷽鳩知分量稿木任形骸¶
虫語喧清夜藤花媚小齋逃虚何足嘆心迹幸無乖¶
雨過草木好夜來池舘清露虫疑燭影風𣗳答書聲¶
似瓠甘無用爲羶厭有名且師河上&KR0369;毋使慮營營¶
　　題陳渡荘¶
經時不到此花落徧庭蕪開舘猶如客慿軒忽喪吾¶
蝶飛看栩栩鳥喚𦗟烏烏便欲題丘壑扵今總姓愚¶
　㞯亭遇盗次韻¶
<pb:KR4e0190_SBCK_002-7a>¶
枕書覺已倦挺劒忽相求驚起游仙夢虚疑賈客舟¶
齎糧十日少載槖一身浮澹泊堪爲笑將何謝爾偷¶
　　病中試新茶¶
乆不窺園圃多應徧落花生涯只本草歳月又新茶¶
婚嫁身多債詩書眼尚&KR0210;病來都忘却恰似老僧伽¶
　　泊舟郭外有感(時旱灾甚)¶
愁多畨夜短村郭又雞鳴更𦗟鄰舟語行看海日生¶
新秋河漢影竟夕桔橰聲誰能訟風伯一使甘霖傾¶
　　同禇生滔徐生大復夜過城濠水榭作二首¶
出郭即山家孤亭更水涯人開池上酌蓮吐月中花¶
<pb:KR4e0190_SBCK_002-7b>¶
清&KR0284;㣲㣲至明河漸漸斜坐疑塵世隔雞犬亦無譁¶
祗堪成獨徃詎意得同群栁色秋將近烏啼夜欲分¶
細吟西澗草閒誦北山文縱然逢醉尉不是故將軍¶
(時居人有/訶問者)¶
　　游永慶寺示諸友¶
村墟正三月春服領春風飛鳥機心外青天佛眼中¶
觀心猶是障齊物亦非同何處叅真訣顔生昔屢空¶
　　題金山寺付僧恵傑四首¶
何處㝷龍藏停橈𦗟&KR0394;音中流一塔影逺𣗳萬家隂¶
僧定潮來去月明江淺深試將空水相堪比慧公心¶
<pb:KR4e0190_SBCK_002-8a>¶
隱隱帆檣外分明見法幢川光孤㫁石井脉割寒江¶
折葦僧歸渡觀潮客𠋣窓一窺龍女偈坐使戰心降¶
慿虚&KR0147;騁望面面荻蘆秋坐據三生石心隨萬里流¶
黿鼉爭出沒樓舘定沉浮向夕烟氛歛珠光似可求¶
法界元無着&KR0705;&KR0705;空水雲鐘聲潮外住佛相鏡中分¶
經爲魚龍說人將鸛鶴群慈航如可借不厭徃來勤¶
　　𪧐荆溪上塘菴述懷余向曾㳺此匆匆十年矣¶
園令還多病東方更少徒㝷山只獨徃到寺即吾廬¶
酬答慙居士衣冠謝鄙儒&KR0115;心偶有㑹木榻小跏趺¶
禪棲吾所好來徃亦隨縁信𪧐還今夕支離又十年¶
<pb:KR4e0190_SBCK_002-8b>¶
病身寜禮束&KR0180;性已書&KR0162;興到成開口逢人更黙然¶
海上倭方急雲中虜又侵纓冠本非分抱膝復何心¶
樹冷秋前寺篁齊雨後林此郷非楚澤濯足亦成吟¶
委形堪落魄任性絶安排得失浮生夣閒忙造物差¶
平湖踈野𣗳㣲雨寂山齋欲證空王偈猶嫌落幾階¶
家園只百里幾月不知歸飯合山僧竈眠分漁父磯¶
貌衰非示病才拙似忘機雖然㫁葷酒不惹獨醒譏¶
山房夜雨歇簷溜響空堦叔夜惟貪睡榮趎又孰偕¶
廢梳同祝髮厭肉𩔖持齋轉覺人情隔岩僧却可儕¶
　登常山山亭次壁間韻二首¶
<pb:KR4e0190_SBCK_002-9a>¶
關通百粤㑹地帶上游雄車馬年年客塵埃滚滚中¶
憂時譏䘮狗逃世托&KR0115;鴻出處將誰是徒令懷古風¶
平生好竒士撫景氣還雄棧度盤蛇際灘行磨蟻中¶
客心南北水世事去來鴻聞說仙山近冷然欲馭風¶
　　過清溪荘值主人不在¶
岸岸夾叢竹清溪幾許深君從城市隱余向碧山㝷¶
翳翳孤村景刁刁衆木吟還看題壁字想見閉𨵿心¶
　　題清溪荘三首贈顧副使¶
阮生常避俗平子正歸田種秫供生事爲樓佇列仙¶
沙行隨鷺跡湖泛趂漁船月下聞高咏&KR0063;多感興篇¶
<pb:KR4e0190_SBCK_002-9b>¶
城郭徃來乆獨憐湖上居素封千𣗳橘白首一&KR0451;書¶
山客秋分蜜溪甿夜捕魚横金豈不貴此樂復何如¶
地即梁鴻宅溪連范蠡湖霜天榮橘柚秋水戯鷗鳬¶
從宦元非巧名丘亦是愚欣君遂始願遶屋𣗳枌榆¶
　答陳澄江僉事村居韻八首¶
畨嫌結社閙獨徃築秋塲已謝二千石何湏八百桑¶
站站夕時鳥欣欣雨後秧感時&KR0147;一適不是阮生狂¶
昔歳理人術今朝種𣗳書太恩畨是累非種亦湏鋤¶
身老兼栽藥家貧待畜魚求羊還愧我肯許叩精廬¶
酒隠君能慣青天白眼寛貌肥占道勝禄去易身安¶
<pb:KR4e0190_SBCK_002-10a>¶
鳥跡携書對藤花𠋣𣗳看枋榆非不樂何用羡扶摶¶
君徃惬幽意吾留厭市聲園廬本相接諠寂不同情¶
&KR0310;心違請謁病骨廢耘耕出處兩無着空慚大隠名¶
城市終當徙開軒向緑疇老知學稼好窮帶著書愁¶
野燕登蚕箔山雞雊麥秋村甿無曲調出口自成謳¶
南國頻饑後飡麩勝酪酥比閭雖麥穗盗賊尚&KR0841;蒲¶
闔室供繅繭分溝競轆轤田家莫厭苦試看荷戈夫¶
樗散甘爲笑逢迎已覺迷漸能諳豕牧寜復舞雞啼¶
村居隣北郭野語學東齊此是潜夫宅吾將爲子題¶
葺屋&KR0138;支漏新茅不用添風清田&KR0369;鼓雨應社神籖¶
<pb:KR4e0190_SBCK_002-10b>¶
野蔭炎還冷村醪酸亦甜高人方對卷晒麥也能兼¶
　　贈王山人¶
自笑乆磷緇還真已是遟偶㝷赤松子更結白雲期¶
短&KR0260;身將老㣲言世莫知吾生同智北從此問無爲¶
　贈山隂陳千戸病卧毘陵三首(陳故毘陵人也)¶
問子來何處云從剡水隂越吟多病客吳語故鄉心¶
尺牘人争羡一言余所欽由來絶絃意今日爲知音¶
到處能驚座知君是姓陳小言工作賦大隱不違親¶
倒篋酬寒士投書絶貴人吾將從汝去共醉若耶春¶
高牙將門子何事老蓬蒿坦蕩從吾好浮沉任所遭¶
<pb:KR4e0190_SBCK_002-11a>¶
行窮五名岳家住一漁舠尚覺雄心在逢人脫寳刀¶
　　周蓮渠以詩問病次韻¶
詩書能作祟齒髮自多愁且效&KR0238;園放還同蓮社投¶
樗材非世用藥石拙身謀脉脉淹時序空貽知已憂¶
　載疊前韻二首贈蓮渠¶
十年不入市一飲復何愁秘籙時堪展華簮乆已投¶
只有歸田賦曾無問舎謀營營憐俗子得失盡成憂¶
字許門生問詩從海上求養真人伴鶴&KR0009;傲屋如舟¶
得䘮驚蕉夢榮華覺梗浮邑中有𦒿舊應使俗囬偷¶
　　憲副饒湖田見過陳渡草堂賦此爲贈¶
<pb:KR4e0190_SBCK_002-11b>¶
皂㡌棲遲日掩扉方灌園豈知繡斧客還過雀羅門¶
絲繭東南急羽書邉徼繁憂時在君軰野老復何言¶
　　贈郡倅綱運¶
之子從王事秋江曉問津泛舟千里役行篋一官貧¶
淮海雄畿服瑶琨貢國珍¶
聖明如有問正可繪流民(時江南/早甚)¶
　　送人赴真定幕¶
幕下繡鞍來滹沱氷未開股肱稱大郡帷幄選名才¶
鴈起分秦塞雀棲辨魏臺雲山自可樂况得&KR0067;公陪¶
　　贈馮午山提學¶
<pb:KR4e0190_SBCK_002-12a>¶
吳俗今應變楚材昔共聞試看鑄人術豈尚雕虫文¶
驄馬廻江𣗳絃歌散海雲史書徴德化更是一馮君¶
(漢史大馮君小馮君/政如魯衛徳化均)¶
　　贈吳賔湖¶
幽棲謝俗客相對只清湖野服裁芳芰時&KR0188;剪緑蒲¶
行吟向漁父著論比潜夫前洲𩀱白鳥識得主人無¶
　　題徐君淵泉號¶
磊磊長髯客人間乆避名獨因南澗賞遂與北山盟¶
流處玉琴響繞來茅屋清風流堪此地今古一徐生¶
　贈王思東號王君祖爲中舎¶
<pb:KR4e0190_SBCK_002-12b>¶
以兹百年感東望一欷歔氏族王孫後&KR0211;裘世澤餘¶
時攀臯上𣗳獨對齋中書尚說傳竒字知君辯魯魚¶
　　贈熊南沙郡倅入賀¶
　萬壽節三首¶
去去朝元使先年漢署郎遥將華封祝再惹御爐香¶
近侍陳鴻寳仙人捧御床試看舊朋軰多在弭貂行¶
𦘕省何年别頻驚江上楓因兹萬國㑹還向五雲宫¶
恩承天語潤班許近臣同自信真心在羞言藉子公¶
一朝辭寵辱終歳事沉&KR0115;只可群麋鹿那能出戸庭¶
北胡頻&KR0049;月南紀正占星(時火/守斗)長䇿湏君軰將何獻¶
<pb:KR4e0190_SBCK_002-13a>¶
帝庭¶
　　壬子陸生南陽禇生滔赴試與之叙别不覺坐¶
　　　至夜分因作二首¶
齒長愧一日經傳在兩生攝衣常共席連茹亦同征¶
夜露澄杯氣秋河澹月明忘言吾已乆欵欵見深情¶
汨沒嗟來乆前儒與後生争矜腐䑕得誰逐&KR0115;鴻征¶
黙坐蛩秋語窺書螢夜明舊游看籍湜應悉此時情¶
(韓子云籍湜軰屢/指教能不叛去否)¶
　　常山懷羅念菴¶
本爲窮幽賞非因避世氛鄉心吳水盡客路粤山分¶
<pb:KR4e0190_SBCK_002-13b>¶
名姓休相問漁樵乆作群忽思鸞掖侣日暮𠋣停雲¶
　壽詩¶
早謝浮名絆生涯常宴如春來江上棹老去枕中書¶
東郭閒居慣南榮世慮踈看君足道貌自與俗人殊¶
　董進齊壽詩¶
自愛懸車早經今十歳餘薄遊滄海客大隱市城居¶
坐閱人間世時翻肘後書里中問𦒿舊羡爾更誰如¶
　　蔡南村壽詩(蔡㤗伯里/人瀛之父)¶
我識南村&KR0369;臞然一逸民卜居三讓里擊壤百年身¶
城府入來少桑麻樂處眞一經今有子環堵豈嫌貧¶
<pb:KR4e0190_SBCK_002-14a>¶
　　壽王生革母¶
之子門生秀傳經契獨深還因飲氷志更識和丸心¶
貧供江水饌詩獻柏舟吟古來推善養尹母復如今¶
　　法慕菴六十暟之父¶
家世法眞餘清名人不如高年推亥字大隱&KR0009;㕓居¶
逸客閒相過機心老更踈多君能教子餘慶在詩書¶
　贈徐學琴六十大復之父¶
改歳周正月推年綘老人山田新刈秫茅屋乆藏珍¶
白雪絃中意青衫物外身贏金亦何羡有子不爲貧¶
　　題孤山林隱居祠二首¶
<pb:KR4e0190_SBCK_002-14b>¶
孤山春欲半猶及見梅花笑&KR0191;王孫草言㝷處士家¶
塵心瑩水鏡野服映山霞岩壑長如此榮名豈足誇¶
碧水年年色幽人復此遊不因同所好那得獨相求¶
山鳥矜春語湖烟淡夕流思君忽自笑信矣一生浮¶
　岳將軍墓二首¶
國耻猶未雪身危亦自甘九原人不返萬壑氣長寒¶
豈恨藏&KR0211;早終知借劍難吾生非壮士於此髮衝冠¶
誰將三字獄墮此萬里城北望真堪淚南枝空自榮¶
國随身共殞相與虜俱生落日松風起猶聞劍㦸鳴¶
　吳江三忠祠(祠在太湖東畔三忠伍/太宰張睢陽岳武穆也)¶
<pb:KR4e0190_SBCK_002-15a>¶
廟枕洞庭波招魂薦楚歌靈風䑕雀避落日鹿麋過¶
東國終爲沼南兵不渡河江淮形勝地保障近如何¶
墓檟幾經秋興亡一鐲樓死應爲厲&KR0017;生肯共金酋¶
吳越車書混江淮戰伐休幸逢全盛世此地弄扁舟¶
　　松𨵿(蠡南&KR0258;詩爲吳/頥山副使作)¶
月出照松𨵿松隂正滿地恐有山僧歸終夜不湏閉¶
　　梅塢¶
層氷結平川積雪埋高𣗳無處&KR0009;幽情但到梅花塢¶
　筠徑¶
靣靣隔深竹茅齋在何處遥聞犬吠聲試從此路去¶
<pb:KR4e0190_SBCK_002-15b>¶
　　石丈¶
自是太古人一身衣百草年年只在山憐爾亦枯槁¶
　蒼翠亭¶
風來松濤生風去松濤罷雖非叅禪客暫此學觀化¶
　㑹逺樓¶
層樓對廻溪溪邉草新緑不是傷春人&KR0147;騁千里目¶
　　元陽洞¶
混沌遇儵忽誤&KR0013;鑿一竅&KR0009;語談玄人此中可觀妙¶
　　小虹橋¶
採花與汲澗幽事俱在山朝向橋上去暮向橋上還¶
<pb:KR4e0190_SBCK_002-16a>¶
　　迎仙舘¶
空齋寂無人草木自森蔚不因羽客遊安得有雲氣¶
　　禮星臺¶
昔在明光宫日侍北斗傍此時卧空谷頻望北斗光¶
　　靈芬精舎¶
山人愛長生辟榖亦云乆何以濟朝饑紫芝大如手¶
　　山田¶
從横亂峯&KR0187;忽此見平田不湏抱甕汲自有峯頂泉¶
　　山池¶
百泉自奔注更不費䟽鑿雨歇天氣清臨池看洗鶴¶
<pb:KR4e0190_SBCK_002-16b>¶
　　茅亭¶
孤亭簇群岫宴坐增悄然主人何所作多應草太玄¶
　　良友軒(竹)¶
里中𦒿舊多談笑毎相聚日暮各自歸此君獨不去¶
　聴鶯閣¶
春催金谷曉一望百花齊不作遼西夢從渠着意啼¶
　　賀陳吏部父母榮贈二首¶
歳月生涯短詩書世澤長今看墓木拱猶自&KR0013;恩光¶
翠鸐裁新服丹沙駐舊容爲問天書寵何如石窌封¶
　　己酉八月十八日觀潮作¶
<pb:KR4e0190_SBCK_002-17a>¶
秋空忽爾色黯黲萬竅怒號山震盪&KR0115;&KR0115;混沌一氣¶
來游人共指潮頭上&KR0004;時映海色尚㣲及至摧山力¶
漸壮&KR1043;洞吳越懼一壑幻戯人獸驚殊状滿空烟霧¶
走玉龍萬里川源豗白象雷鼓鞺鞳馮夷舞日車出¶
沒鮫綃𣻌海神珍寳不自惜歳與江妃一相餉湏&KR0119;¶
漲盡勢稍歇依然宇宙囬清亮昔人說此已愈疾何¶
况臨流恣踈放¶
　　賀金翁夫婦𩀱壽詩翁舉人子韶庠生子聲之¶
　　　父也¶
金家兄弟早空群𠋣馬便作萬言文玉樹輝輝照前¶
<pb:KR4e0190_SBCK_002-17b>¶
後弱冠英名在人口黌舎同遊愧我先相見毎稱吾¶
小友曾說而翁好避諠隱身西郭如鄉村一生愛誦¶
逺公偈累歳不識縣令門夫婦齊年人共羡九月開¶
筵對歸鴈請看二子接翅飛好將文繡作斑衣¶
　　題贈喬僉事兼爲乃翁封君壽¶
使君昂藏𨵿西客弱冠聲名已籍籍著書毎欲凖盤¶
誥作賦時能擲金石爲郎幾歳歴金華還聞建節度¶
褒斜錦水秋霜看避馬杜陵春草正思家君家住近¶
谷口東而翁亦有子眞風游宦勿言親舎逺金牛元¶
自接秦中¶
<pb:KR4e0190_SBCK_002-18a>¶
　　希周兄八十¶
三十年前事未遥兄時鄉杖我垂髫豈識&KR0018;剱從長¶
者惟解戯雞逐馬誇輕蹻三十年後事已更驚看鏡¶
&KR0187;白髭生問兄何爲却少壮應是黄金鑄已成¶
　　石湖王傅辱觀拙集見贈長句二十三韻奉答¶
　　　一首¶
少年文𫟍恣捜集每得異書心喜懌或時一日來束¶
閣輙覺無&KR0147;少顔色偶熟草木鳥獸經充貢王廷叨¶
簡廸眉目可醜非世用依然歸來事藿食荒廬四壁¶
豈嫌陋敝帚千金徒自嚇不能屈蠖事深藏尚爾雕¶
<pb:KR4e0190_SBCK_002-18b>¶
&KR0393;餘故習苦思疾書寒燈伴㣲吟骨立長松側言語¶
能工詫鸚鵡心田耳穢驚狐蜮已知壮夫决不爲況¶
有良朋相羽翼㫪陵無極只一語此是尼山真血脉¶
汙背幾枉過一生焚棄筆硯甘守黒囬頭可笑瓿堪¶
覆後生謬謂玄非白秪合篋笥掩瑕垢誰寫竹帛露¶
狂易雲間長史有古風三江五湖&KR0109;期隔下里因風¶
忽傳去幸逢知音寛我責謂余朋舊徃復書惷戅頗¶
比他山石百卅餘言拜嘉句坐令枯槁生&KR0243;澤夫君¶
清標逺俗姿矯矯忽向我前立轉覺側身感四愁何¶
時開徑延三益東海此日多君子有如塤箎逓戞擊¶
<pb:KR4e0190_SBCK_002-19a>¶
&KR0009;聲林莫兩楊君努力與世掃蘙塞¶
　　題偶耕書屋送謝右溪西歸兼東左溪¶
長君昔挂西曹冠青風漠漠滄江寒少君復謝&KR0340;省¶
吏身世飄颻忽如棄歸來對坐四壁居篋中一卷種¶
𣗳書誰言丘壑足枯稿折腰昔日今何如五月黄梅¶
雨茅屋麥苗滿田蠶上族童稚欣欣笑相語但免饑¶
寒百事足吳國樗生少好游三仕無成感四休巳道¶
栖栖非我事將從沮溺問良謀¶
　　題夏中書𦘕竹¶
古來𦘕竹多少人葉葉枝枝輳成幅獨有中書似老¶
<pb:KR4e0190_SBCK_002-19b>¶
文解道胸中有成竹辛苦欲得此君意屢歳清齋㫁¶
葷肉偶然興到始一灑萬壑寒聲忽滿屋秋殺春生¶
併一時幾株抽葉幾株秃披紛蛇蠖爭屈伸數寸巳¶
覺千㝷足中書醉墨滿人間此幅風神更不俗勸君¶
風雨好収拾葛陂恐與蛟龍逐¶
　卓小仙草書歌¶
莆守&KR0009;我卓仙書北窓閒佇時玩展吳人本慣見龍¶
蛇對此真形驚走轉瓌譎東海黄公符蒼古太廟姫¶
王瑑曲處素娥欹舞腰勁來壮夫摐狼銑藤纒老𣗳¶
千尺挂鷹攫寒厓百鳥愞巳覺人間出草聖却訝空¶
<pb:KR4e0190_SBCK_002-20a>¶
中墮雲篆古來草書誰擅塲酒旭僧素頗中還漏痕¶
&KR0107;股那足竒脫㡌露頂空漫衍雖然奔放不可覊筆¶
墨蹊徑未盡遣傳聞卓仙形貌異蓬頭濶口足爪跣¶
胸中光恠秘不得漏洩機緘在此卷軒轅道士罵俗¶
書寫出靈文世不辨卓仙作字不用手唐生識字亦¶
非眼說到手眼兩忘處作者識者俱一莞幾時杖䇿¶
入武夷試問仙郎叩金簡¶
　　楊教師鎗歌¶
老楊自是𨵿東客短衣長軀&KR0037;紅面千里隨身丈八¶
矛到處㝷人闘輕徤謂余儒生頗好武一揖滚滚發¶
<pb:KR4e0190_SBCK_002-20b>¶
<pb:KR4e0190_SBCK_002-20b>¶
美人昔日開匣時兩面含嬌自矜戯一朝委世抛珠¶
玉獨殉此物不忍離埋沒土中幾何年大塊爲工再¶
鑪鞴砂精永火日夜蒸噴作丹朱滿身痣中凝一㸃¶
秋露珠𪧐世銅胎盡銷棄有如鍊骨老臞仙血肉都¶
&KR0162;秪靈氣神物安能乆藏匿化作白蜺躍出地銀鏤¶
細細髲髢縈𤓰皮津津流水漬山人何處得此寳王¶
孫逺自夷門&KR0009;良工爲我重開闢一鈎剖出千齡閟¶
&KR0004;時混沌蟠玄黄倐忽晦明分面背清輝逼人心髓¶
寒驚詫蟾蜍墮簷際&KR0077;憶朝朝鏡&KR0187;人巳謂衰容止¶
如是今朝覽鏡咄自驚短髪絲絲見凋敝濕&KR0069;餘色¶
<pb:KR4e0190_SBCK_002-21a>¶
轉分明皺縠新紋大髣髴雲臺勲業巳如夢名山著¶
書安可冀本欣始識真面目囬首壮心一憔悴照罷¶
還如未照時好醜依然都不記¶
　峩&KR1310;道人拳歌¶
浮屠善幻多技能少林拳法世希有道人更自岀新¶
竒乃是深山白猿授是日茆堂秋氣高霜薄風㣲静¶
枯栁忽然竪髮一頓足崖石迸裂驚砂走去來星女¶
擲靈梭夭矯天魔飜翠䄂舑舕含沙&KR0017;戯人髬䰄磨¶
牙贙捕獸形人自詫我無形或將跟絓示之肘險中¶
呈巧衆盡驚拙&KR0187;藏機人莫究漢京㝷撞未趫捷海¶
<pb:KR4e0190_SBCK_002-21b>¶
國眩人空抖擻畨身直指日車停縮首斜鑚鍼眼透¶
百折連腰盡無骨一撒通身皆是手猶言技癢試賈¶
勇低蹲更作獅子吼興䦨顧影&KR0077;自惜肯使天機俱¶
&KR0165;漏餘竒未竟已収&KR0163;鼻息無聲神氣守道人變化¶
固不測跳上蒲團如木耦¶
　　日本刀歌¶
有客贈我日本刀魚&KR0161;作靶青絲綆重重碧海浮渡¶
來身上龍文雜藻荇悵然提刀起四顧白日高高天¶
冏冏毛髪凛冽生雞皮坐失炎蒸日方永聞道倭夷¶
&KR0004;鑄成幾歳埋藏擲深井日淘月煉火氣盡一片凝¶
<pb:KR4e0190_SBCK_002-22a>¶
氷闘清冷持此月中斫桂𣗳顧兎應知避光景倭夷¶
𡍼刀用人血至今班㸃誰能整精靈長與刀相隨清¶
宵恍見夷&KR0017;影邇來韃靼頗驕&KR0219;昨夜三𨵿又聞警¶
誰能將此向龍沙奔騰一斬單于頸古來神物用有¶
時且向囊中試韜頴¶
　　劒井行時有白氣属天¶
仙人擲劒不記年至今光恠猶未歇薄蝕日月騰金¶
晶青天倒挂𩀱白蜺曾斬妖蛟帶腥氣寒泉滿甃誰¶
敢汲只恐仙人求故物但看水底飛露&KR0430;¶
　爲謝叅政與槐題青白蓮𦘕¶
<pb:KR4e0190_SBCK_002-22b>¶
紛紛滿眼盡紅粧忽然見此青白色並挺孤標出倫¶
𩔖豈特中通并外直不縁太㓗遭染汗自爾天然去¶
雕飾西山賊夫㫁煙火南州高士力稼穡對花疑是¶
此二人良工託物象其德寫貞直欲空諸相詎肯輕¶
着一㸃墨世人只將肉眼看道是紅粧正堪翫金陵¶
謝兄善識花每對此花再三嘆謝兄卓犖不俗状已¶
有聲名動藩翰願言永保金石心不負此花長作伴¶
　　悼僕鈕才¶
昨日装書書滿箱恰如鳥盡良&KR0211;藏臼中餘藥正在¶
搗猶似平生事未了幻泡本是無常期咄哉一病不¶
<pb:KR4e0190_SBCK_002-23a>¶
週時游塘風冷白楊𣗳堪記年年課租處¶
重刋荆川先生文集卷之二¶
