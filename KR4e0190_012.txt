# -*- mode: mandoku-view; -*-
#+TITLE: 重刊荊川先生文集
#+DATE: 2015-09-11 17:04:24.836497
#+PROPERTY: ID KR4e0190
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0503-012荆川先生文集-卷第十二.
<pb:KR4e0190_SBCK_012-1a>¶
荆川先生文集卷之十二¶
　記¶
　　　重修宜興縣學記¶
先王因人情而施之敎知夫人情&KR0001;不樂則不可以¶
&KR0025;事於久不可以&KR0025;事於乆則不可以責其器之備¶
而業之精也是故學校以教士而養之以禮樂以柔¶
伏其速成躁進之心使其終日&KR0025;事於爼豆筐篚象¶
勺干籥盤辟綴兆之容與其弦匏摶拊笙磬雅頌龡¶
撃歌詠之聲盤辟綴兆其文郁如龡撃詠歌其音鏗¶
如是耳目之&KR0001;恱而血氣之&KR0001;暢也天機與&KR0266;數相¶
<pb:KR4e0190_SBCK_012-1b>¶
觸而不自知是以䏻終身安焉而不慕乎外上之人¶
九年而後視其成四十而後試之仕而士不自以爲¶
滯也故其&KR0266;之備也則自蕳廉&KR0033;温剛塞恭愿至扵¶
中和孝友皆䏻盡其微妙而無有粗疎傲戾之氣其¶
業之精也則自虞夏商周之典章鞮譯象&KR0009;之語言¶
至於射御操縵襍服之技凡可以爲家國天下之用¶
者䏻貫而通之而無有乎鹵莽生澁之習葢其磨揉¶
之乆而其勢不得不至乎此也今也禮壞而樂廢先¶
生之&KR0001;以爲教弟子之&KR0001;以爲學者何也朝擊柝而¶
聚之而課之書夕撃柝而聚之而校之文口吻刓於¶
<pb:KR4e0190_SBCK_012-2a>¶
蠧編之誦記而思慮敝於㳺詞之剽綴夫士者之為¶
世其不得已而應有司之求則可耳豈人情之&KR0001;樂¶
而况聲利之燄薰心炫目又&KR0462;然而日出以非可樂¶
之習驅之以必可奪之誘則宜其有厭苦學校之心¶
惟恐其去之不速亦何怪乎業之不精而器之不備¶
也葢孔門諸子嘗言志矣&KR0039;獨不願仕也浴沂風雩¶
鼓瑟詠歌以適其意而子夏亦云出見紛華盛&KR3819;而¶
恱有鼓瑟詠歌浴沂風雩之樂則點也可以自足於¶
洙泗之濵而無&KR0001;慕有紛華盛麗蕩之於外則子夏¶
不䏻自必於其中今也無禮樂以養之有聲利以驅¶
<pb:KR4e0190_SBCK_012-2b>¶
之而欲使之終身安焉而不去豈非勢之難者歟宜¶
興有學舊矣歲久不葺通判泌陽焦君希程来署縣¶
事斥贖金之餘凡若干兩鳩工庀材以繕其事又立¶
名宦鄉賢兩祠於櫺星門之旁以祀宦於其縣與其¶
鄉先生之賢者而學之制扵是為備既訖工教諭張¶
君某訓導某君率其學之弟子来請記嗚呼禮樂以¶
飬士古之道其不可復矣雖然無體之禮無聲之樂¶
流乎宇宙而著乎人心不假&KR0266;數而傳則古之道固¶
未嘗不在也誦書綴文以應有司之求士生於今不¶
可以已矣雖然其誦書也務於約而不汨於百家傳¶
<pb:KR4e0190_SBCK_012-3a>¶
註之煩其綴文也盡乎已而不牽扵時俗好醜之&KR0003;¶
則今之法固不䏻為累也古之&KR0001;謂可樂者未嘗不¶
在而今之&KR0001;謂非可樂者不䏻為累則亦可以無用¶
於速而去之矣宜興溪&KR0359;而谷窈石峭而泉冽自古¶
宦游之士多欲徙而家焉葢&KR0046;然有舞雩沂水之風¶
而地僻以蕳冠葢文綉之&KR0001;不衝大賈重裝之&KR0001;不¶
輳故其俗鮮見紛華盛麗之習然則有&KR0039;也之樂而¶
無子夏之誘宜莫如此地者噫嘻諸君子其務求古¶
人之&KR0001;可樂以自足扵其間以修其器與其業而無¶
急急扵務去其學也㢤¶
<pb:KR4e0190_SBCK_012-3b>¶
　　　重修涇縣儒學記¶
先王本道徳禮樂經術以造士而以士大夫耆老之¶
優於道徳禮樂經術者命之以為庠序之師至扵閭¶
胥族師什伍之&KR0001;鼔篋而&KR0025;焉者亦無不命干上而¶
一閭一族之間亦無非以道徳禮樂經術相磨切是¶
以上無私師下無私學周衰王道廢缺齊魯列國學¶
校猶在不過粉色潤餙而易象春秋十六國之樂徒¶
以誇扵諸侯賔客為古物玩具而未嘗以敎諸弟子¶
&KR0001;謂學官與弟子云者詡詡禮樂徒䏻習其鏗鏘鼔¶
舞而絶莫知其義其士大夫之有道徳者抱其器而¶
<pb:KR4e0190_SBCK_012-4a>¶
私相與教授于山澤之間不出户庭而自成庠序葢¶
觀於洙泗之濵訢訢侃侃弦歌鼓瑟者至數千人雖¶
數百餘年諸生以時就其家習禮焉而使觀者低徊¶
不䏻去此其最盛然孔子在當時非有司樂象胥之¶
職没不與瞽宗之祭而弦歌數千人者亦非&KR0001;謂司¶
徒俊士之選也自是之後西河鄒嶧傳易授詩紛然¶
彌衆然皆與庠序無預漢興立博士置辟雍橋門觀¶
聴縉紳動色蕃夷武卒莫不受經然秪以爲太平之¶
榮觀而當時&KR0001;謂師弟子者不在也濟南關西琅琊¶
千乘世傳經術&KR0046;居敎授生徒至萬餘人然亦不屬¶
<pb:KR4e0190_SBCK_012-4b>¶
之庠序由此言之王教興則道徳禮樂經術之&KR0009;在¶
庠序而師道爲公王教廢則道徳禮樂經術之寄在¶
山澤而師道為私雖其&KR0001;&KR0009;無以異者而世之升降¶
繫之矣國家建學徧宇内蠻陬海徼莫不有學生徒¶
多者七八百人少者百人可謂至盛然而道徳禮樂¶
經術之&KR0009;其在焉否也&KR0001;習者不過乎章句佔&KR1462;&KR0001;¶
志者不過乎聲利榮名其&KR0001;謂髙等者亦惟騖文詞¶
之博而秪以為溺心滅質之資矜廉隅之飾而秪以¶
成詭激矯誕之習是以豪傑之士徃徃病之而相與¶
修身治心詠詩習禮考業講徳干岩居燕處之間先¶
<pb:KR4e0190_SBCK_012-5a>¶
王之禮樂經術亦稍稍賴以不墜然庠序爲虚器而¶
師弟子爲私名論世者亦太息于斯焉涇于寜國爲¶
屬邑而學宫圮壞不葺午山馮公爲提學嘗欲新之¶
未克也而再爲提學則以屬之知府尹宇葉令祥率¶
其民之好義者使出財鳩工不足則濟以贖金之餘¶
董其役于主簿某而視其成於學官董汝礪鍾維揚¶
曹鸞于是戟門辟池筍簴在列登其堂者如入孔室¶
而聞金石&KR0093;竹之聲丹雘黼黻儼而髙居挹其象者¶
如見聖人而親申如天如之容其與古之庠序亦㡬¶
無以異矣而午山公端&KR0100;物&KR0035;風聲其於爲師又非¶
<pb:KR4e0190_SBCK_012-5b>¶
徒以其位焉者涇之俗古稱和柔而涇之士以余&KR0001;¶
知其有聞先生長者之風志于修身治心而深病乎¶
佔&KR1462;聲利之爲陋者固且有人焉而在乎庠序之間¶
自是淬磨砥礪融習氣之偏而㱕之渾化破意見之¶
障以&KR0241;乎精微相嘘相染而成風俗使人皆曰先王¶
道徳禮樂經術之&KR0009;不在山澤在庠序者涇之學則¶
然豈不盛歟古者首善自亰師始故司樂象胥之教¶
尤詳於閭胥族師涇爲甸服去南都三百里而近是¶
國家之&KR0001;首善也涇之士相與務乎先王道徳禮樂¶
經術而風流乎四旁使人皆曰道徳禮樂經術之興¶
<pb:KR4e0190_SBCK_012-6a>¶
于庠序者涇之學始又豈不盛欤于是午山公使學¶
官維揚與諸生張鑜来請記余樂為之記以告于多¶
士而朂其成云午山公名天馭字應房蘄人修學始¶
嘉靖某年某月成于某月¶
　　　重修瓜州鎮龍祠記¶
龍之祠不秩於三代之典記禮者謂之四靈葢以為¶
鱗虫之靈者耳其祀始見於封禪書朝那龍湫今天¶
下大水之濵無處不有龍祠宋之儒者論大河之治¶
以為不宜祀龍曰是天地之功也龍何力之有然余¶
&KR0060;以為未盡也夫天地無為而百物之肖像於其間¶
<pb:KR4e0190_SBCK_012-6b>¶
者莫不各致其䏻以效其功而天地未嘗與之争功¶
然而百物之功孰非天地之功也至於昔人之制爲¶
祀典也凡有功徳於天地之間者不問細大莫不群¶
然秩而祀之以致其報而未嘗疑扵與天地分功然¶
而&KR0001;以報百物之功亦孰非&KR0001;以報天地之功也吾¶
觀於蜡而見古人通乎&KR0017;神之情而悉於幽明之故¶
矣夫生成百榖以粒民孰非天地之功若是則古人¶
為之禋為之社以報之可矣至於大索&KR0017;神而蜡焉¶
者何為也其蜡也先農先嗇庸與坊焉可矣而至於¶
迎猫迎虎而昆虫亦登焉者何為也惟天地之生成¶
<pb:KR4e0190_SBCK_012-7a>¶
百榖雖一猫虎昆虫亦使之盡其䏻於食䑕食豕之¶
間而無遺利焉於此見天地之功為甚大人欲報天¶
地之功而無由則雖猫虎之效一䏻於天地者亦秩¶
之祀而無遺靈焉於此見人之&KR0001;以報天地之功者¶
為甚深凢百物之靈固莫不肖氣於隂陽五行而龍¶
得隂陽五行之氣之精故其變化尤靈猫虎未嘗無¶
功於田而謂龍盡無功於水乎祀猫祀虎未嘗疑於¶
與天地分功而獨疑於龍乎且夫天地之間大者不¶
自擅其大而寄於小小者各務&KR0241;其小以㱕於大其¶
為力也大者常逸而小者常勞其功之成也小者易¶
<pb:KR4e0190_SBCK_012-7b>¶
以為徳而其大者常不可名故耕鑿之民不知帝力¶
之何有而至於一社之長一邑之令則人煦煦然而¶
嚮之死則為之尸祝而爼豆之此豈可謂&KR0111;大君之¶
功徳而顓顓於一社長一邑令之為報哉又豈可謂¶
一社長一邑令之功徳而非大君之功徳也㢤然則¶
龍何疑焉而不祭於古也曰百物之祭古矣又安知¶
古之不祭龍耶古有豢龍氏豢龍氏之於龍安知其¶
非如伊耆氏之於蜡實掌其祭者耶&KR0001;謂豢龍者其¶
無乃羞飲食以祀龍之謂而好怪者遂以豢龍為畜¶
龍也歟龍乎可畜其亦非&KR0001;以為龍矣古今大水凡¶
<pb:KR4e0190_SBCK_012-8a>¶
四而河與江爲最河移徙潰決不常而江獨爲安流¶
意必有宰乎其間者而龍之奔&KR0709;以効其靈也亦不¶
可謂無&KR0050;州據江之衝則其建祠以祀龍也亦宜祠¶
不知&KR0001;始歲久圯壞嘉靖癸卯奉化王侯杏始爲揚¶
州府同知署府事乃斥贖金之餘修之而使道士某¶
来請記王侯儒者也其爲是舉也必有以通乎&KR0017;神¶
之情而悉扵幽明之故矣余惧後之人泥於舊&KR0003;而¶
以爲非經之祀也爲之著論如此使龍其安且食於¶
此而無慚焉且使讀者其亦無以余爲語怪也¶
　　　重修解州関侯廟開顔樓記¶
<pb:KR4e0190_SBCK_012-8b>¶
嗚呼漢建安迄今二千餘年而侯之烈自縉紳先生¶
與小孺子皆䏻道之赫赫若目前事其廟侯而尸祝¶
之者自都會以至一井一聚且徧天下而解人之慕¶
矦尤深烝嘗伏臘尤䖍以勤者以矦之為其鄉人也¶
解人之廟矦也久矣而為樓以棲樂者則始於國朝¶
弘治時其扁曰開顔而樓蔽東西南三面若張幄然¶
其南樓撤於正徳間東西兩樓亦久且壞鄉人某某¶
等復醵金葺之又&KR0035;坊其南以承樓之缺而矦之居¶
益崇且嚴矣矦以死事於法得祀又侯故為将軍封¶
列矦漢制列矦將軍得賜鐃歌鼔吹其没而葬也得¶
<pb:KR4e0190_SBCK_012-9a>¶
用軍陳凱樂則鄕人備樂舞祀矦宜也於是某等因¶
其鄉之士大夫員外郎丘君某来請文按矦始識玄¶
徳於艸莽卒然之遇而遂授之以肝胆死生之信至¶
於崎嶇顛沛西東奔竄而其志愈不可奪窘於俘虜¶
之中而其志愈眀葢矦之大節磊磊如此而論者特¶
稱矦之雄勇冠世而深惜其功之不就以為矦之兵¶
不先加於腹心之呉而先加於肘腋之魏不先加於¶
藏戈背伺之呉而先加於露刄面拒之魏故其勝魏¶
也未足以肥蜀而其信呉也乃足以自斃且操權之¶
不敵也久矣操也且懾於矦之威至欲徙都以相避¶
<pb:KR4e0190_SBCK_012-9b>¶
使矦當時先呉之未&KR0036;而圖之豈不可以得志噫此¶
亦有數焉耳然使矦為摧鋒抜城之将孰與使矦為¶
伏劍死綏之&KR0005;也矦始遇玄徳固相許以死而已幸¶
而得死矦又何求且夫摧鋒抜城之&KR0005;勲庸著於當¶
時伏劍死綏之&KR0005;風采傳於後世勲庸在當時者身¶
没而響微風采在後世者旣逺則人愈悲而思之此¶
固世之&KR0001;以尸祝於侯而解人&KR0001;以慕矦之深者也¶
不然古之雄勇如侯而䏻摧&KR0289;抜城者豈少㢤皆身¶
没而響微可以觀人心矣解之為州在太行上黨之¶
間肯人論五方之俗以為山西懻忮而好氣而慷&KR0099;¶
<pb:KR4e0190_SBCK_012-10a>¶
毅武竒節之士多出於其間若介子推先軫狼瞫藺¶
相如馬服君諸人雖或死或不死皆耿然如寒水皎¶
日不負其志&KR0001;謂偉男子者也矦從玄徳於﨑嶇顛¶
沛之中似子推威震乎敵國似相如馬服其賈勇死¶
敵又偶與軫瞫相&KR0011;豈慷慨竒節之士多出於山西¶
而侯其傑然者歟今之山西古之山西也吾不知其¶
俗之懻忮而好氣於古何如而慷&KR0099;竒節之士抑豈¶
無有出乎其間如古人者欤然則解人之&KR0001;以拳拳¶
於矦者非徒為矦也葢将以鼔其&KR0001;趨而成其秉節¶
倡義親上死長之風也夫書以侯之¶
<pb:KR4e0190_SBCK_012-10b>¶
　　　常州新建関矦祠記¶
嘉靖三十四年倭宼繼亂東南¶
天子命督察趙公文華統師討之師駐嘉興軍中若¶
見関矦靈響&KR0135;我師者已而師大捷趙公請於¶
朝立廟於嘉興以祀矦事具公&KR0001;自為廟碑中明年¶
倭寇復亂趙公再統師討之師過常州軍中復若見¶
矦靈響如嘉興趙公喜曰必再捷矣未幾趙公協謀¶
于總督胡公宗憲渠魁徐海等悉就擒趙公益神矦¶
之功命有司立廟于常州侯之廟盛于北而江南諸¶
郡廟矦自今始或謂江南古呉地呉矦讐國呉不宜¶
<pb:KR4e0190_SBCK_012-11a>¶
祀矦矦亦未必歆呉祀此未為知矦之心與&KR0017;神之¶
情状者也先儒有言人皆謂曹操為漢賊不知孫權¶
真漢賊也按矦&KR0001;事與&KR0001;同事當時&KR0001;謂豪傑明於¶
大義者先主孔明而巳孔明猶以為呉可與為援而¶
不可圖先主亦甘與之結婚而不以為嫌惟矦忿然¶
絶其婚罵其使擯不與通竊意當時䏻知呉之為漢¶
賊志必滅之者侯一人而巳權遜君臣亦自知&KR0294;蜮¶
之資必不為侯&KR0001;容非呉斃侯則矦滅呉此真&KR0001;謂¶
漢賊不兩存之勢也矦不死則襄樊之戈&KR0005;轉而指¶
於建業武昌之間矣然則滅呉者矦志也矦之志必¶
<pb:KR4e0190_SBCK_012-11b>¶
滅呉豈有&KR0001;私讐于呉㢤誠不&KR0216;衣冠禮樂之民困¶
于奸雄亂賊之手力欲拯之于鼎沸之中而&KR0565;濯之¶
使呉民一日尚困于亂雄矦之志一日未巳也然則¶
矦非讐呉讐其為亂賊于呉者也讐其為亂賊于呉¶
者&KR0001;以深為呉也矦本欲為呉民斃賊而先斃于賊¶
賫志以没矦之精靈宜其眷眷于呉民矣由此言之¶
矦之&KR0001;讐莫如亂賊其&KR0001;最讐而不䏻&KR0111;尤莫如為¶
亂賊于呉者倭夷恣&KR0495;稔惡以毒螫我呉民是亂賊¶
之尤未有甚焉者也其為侯&KR0001;震怒而隂誅之&KR0001;必¶
加翼王師而助之攻也亦何怪乎神人之情不相逺¶
<pb:KR4e0190_SBCK_012-12a>¶
未可以為杳&KR0115;而迂之也&KR0060;謂呉人宜廟矦矦亦必¶
歆呉之祀於是郡守金君豪以趙胡二公命擇地得¶
城東隅巍然一突下視城郭方可二畝相傳&KR0001;謂中¶
軍帳者曠無人居君以為廟矦莫此地宜於是&KR0035;以¶
穹宫而地益勝古&KR0035;數株&KR0408;當官前森隂倐忽若矦¶
降止郡人来觀莫不喜躍强者賈勇弱者思奮抵掌¶
㦸手若神惎之然則諸公之為此舉非特以荅矦之¶
功其&KR0001;以作郡人敵愾之氣以待宼者&KR0001;&KR0135;不小也¶
久之金君遷去邵君惟中代守有嘉成蹟増之式廓¶
爰勒碑以紀其成而請文於郡人唐順之其詞曰¶
<pb:KR4e0190_SBCK_012-12b>¶
朅朅関矦惟萬人敵天禀義姿志必殱賊北向揮戈¶
七&KR0005;皆殪匪曰後呉勢有未及欲拯呉民為賊&KR0001;先¶
精靈在呉死而炳然隂隲呉民至千餘年東南不㳤¶
天墮妖星島酋海宄兇遜再生競為長蛇薦食我呉¶
矦靈在焉䏻無怒乎夷刀如雪手攣不展渠魁倔强¶
悉就烹臠帥臣避讓豈我之力隂有誅之寔徼矦福¶
徼福維何作廟以祀東南廟矦自今其始毘&KR0092;巽隅¶
古稱將壇若有待侯&KR0017;兵踞蟠天隂髣髴長刀大旗¶
生欲拯呉没而来思矦徳呉民無間生死么麽小醜¶
永鎮不起郡人入廟踊躍歡喜競如赴敵强跳弱起¶
<pb:KR4e0190_SBCK_012-13a>¶
誰鼔舞之侯有生氣¶
　　　常熟縣二烈祠記¶
昔人論女子從一於夫比於臣從一於君之義自古¶
奸人&KR0434;&KR0060;而其故臣不幸以才見籍錄于斯之時彼¶
有棄瑕用讐之圖而我有佯合觀釁之便苟其黨有¶
可携事有可濟則逞於一擊以誅讐而復國若王司¶
徒之於卓叚司農之於泚此其勢逆而其事之難以¶
必者也彼有棄瑕用讐之圖而我堅委質䇿名之誼¶
寕死而不二其心寕死而不二其君若豫譲王蠋之¶
&KR0003;此其勢順而其事之可以必者也二者其&KR0001;處不¶
<pb:KR4e0190_SBCK_012-13b>¶
同而其要於自盡則一也是故生也而無迂身於徼¶
倖之嫌死也而無自經於無濟之愧女子之於夫則¶
亦有然者矣嘗讀史&KR0001;載孫翊妻之事而壯之當二¶
兇貪於翊妻之色而殺翊也妻既見窘逼於是藏機¶
匿哀陽許二兇以婚而緩其期隂結故&KR0005;為援須二¶
兇以婚入而遂刃之雪不共天之憤於閨闥杯酒之¶
間斯亦可快矣若夫二烈之事則異於是其夫以覊¶
旅浮&KR0009;江壖非有可以豫藉之勢環而指者皆兇人¶
之黨也非有肘腋可結之援方張島之誣其夫以盗¶
而沉之於江島遂欲室其婦而島之黨欲室其女於¶
<pb:KR4e0190_SBCK_012-14a>¶
是婦與其女倉惶闔門自刃以死嗚呼可謂烈矣雖¶
然二人者豈不欲手揕讐人之胸如孫妻之為以報¶
夫與父㢤而&KR0020;有不䏻也則一死而其事辨矣故嘗¶
合孫妻與二烈之事論之苟機有可乘而速忿以必¶
死則殺身而無益苟事無可濟而濡忍以有俟則危¶
逼而近辱此亦其&KR0001;處不同而其要於自盡則一也¶
二烈死時兇黨裒其尸而焚之其事秘無人䏻&KR0036;之¶
者後數年廵按陳君蕙詗得其事島與其黨始伏辜¶
此葢足以見節義之氣有時而必伸淫兇之誅有時¶
而必不䏻逭也歟二烈者固不必手揕讐人之胸而¶
<pb:KR4e0190_SBCK_012-14b>¶
後爲快矣事旣白於是知縣羅君鴻爲之立祠以祀¶
扁之曰二烈而無錫安君如石請余爲之記嗚呼此¶
義行不特&KR0001;以勸節其亦深&KR0001;以懼兇也歟是有關¶
於世敎大矣烈婦某姓其夫某姓而逸其名相傳自¶
通州而徙常熟之某鎮也¶
　　　零&KR0092;縣知縣題名記¶
名者其&KR0120;於古之&KR0001;以勵世乎古之&KR0001;以勵世其法¶
莫僃於史史之法莫巖於春秋史家者&KR0005;以紀善&KR0086;¶
而垂法戒而千百年之善與惡不可勝書也則舉而¶
&KR0009;其詞於名姓&KR0091;謂之間春秋之法微者名姓不登¶
<pb:KR4e0190_SBCK_012-15a>¶
於冊書其非微者則槩而登之是史家之常法而無¶
&KR0001;擇乎其人焉者也其有不然者或㣲而名或非微¶
而不名或書其姓而奪乎其名或書其名而又奪乎¶
其姓其靳靳不肯輕予人以名姓也如此而後得登¶
名姓於册書者足以爲重是史家之變例也今夫人¶
望其容貌而問其人之善與惡者有之矣過其室廬¶
而問其人之善與惡者有之矣識其姓名而問其人¶
之善與惡者有之矣故古之圖容貌表室廬紀姓名¶
使善者因之以乆其善惡者因之以乆其惡其為教¶
一也零&KR0092;楚之南徼也邑乎郴桂之間瘴癘之&KR0001;濡¶
<pb:KR4e0190_SBCK_012-15b>¶
苗僚之&KR0001;鄰往徃不䏻得善吏而邑之譜諜亦散佚¶
無可考自余父有懐公少時則已聞先伯祖平樂公¶
名復者始宰是邑有惠愛及為永州欲按其故蹟詢¶
其姓與名雖邑之耆老亦無知者考之郡志&KR0001;載零¶
&KR0092;令之姓與名亦無有也已而更索民間&KR0001;蔵景㤗¶
中&KR0001;&KR0103;舊志則稍具其姓名政事歷官大略而其名¶
亦已誤復為福矣有懐公為之慨然而嘆因復思國¶
家二百年之間其邑之善令多亦有如&KR0685;樂公或僅¶
存其姓名而又誤或并其姓名而湮没焉者當不啻¶
幾人而其奷囘饕餮乘令之威肆毒吾民者亦幸而¶
<pb:KR4e0190_SBCK_012-16a>¶
逃其名於後世豈非志於懲勸者之&KR0001;悼歟于是蒐¶
輯散逸得某君而下若干人以為是皆令也則槩登¶
其姓名于石以著于世雖然後之人過而指其名有¶
不就而問其為令之善與惡者乎問焉而知其令之¶
善也雖百世有不愛而慕之如其人之存焉者乎問¶
焉而知其令之惡也雖百世有不唾而噍之如其人¶
之存焉者乎是則其為令也善而名之也甚於旂常¶
之載焉其為令也惡而名之也甚於鼎象之鑄焉&KR0001;¶
謂羙惡同詞其亦春秋之法也嗚呼其善者盖不忍¶
欺乎其民而蘄以自盡乎其心&KR0004;豈有意身後之名¶
<pb:KR4e0190_SBCK_012-16b>¶
也㢤其不善者葢亦偷快意於一時自計以為其去¶
官與其身没之後且影響銷盡人無復指之者豈知¶
更千百年其姓名並彰著而不掩若此嘻其可懼也¶
已¶
　　　廣徳州同知蔡侯政績碑記¶
蔡矦之始去州也州人哭而送之境後十餘年矦以¶
宦㳺過江南有傳言矦將取道扵州州人喜於復見¶
矦也逆諸境數日矦從他道去州人哭而㱕則相與¶
謀紀矦之政於石於是署州事判官張君遣陳生潘¶
生来請為之書石余辭謝後一年知州歐陽君継遣¶
<pb:KR4e0190_SBCK_012-17a>¶
陳生濮生来復以請曰先生與蔡矦相知為深宜為¶
之書余復謝曰余惟與蔡矦相知之深也是以未敢¶
為之書夫蔡矦者居乎今而學古之道者也古之道¶
盡乎巳而不蘄乎人先其實而深避乎其名不然畏¶
壘之民規規然感慕而爼豆之此庚桑子之&KR0001;為懼¶
而逃去者也且古之以循吏書於其傳者有之矣其¶
在當時權任既重且專其居官也又乆而信是以䏻¶
為百姓立殊絶可紀之功而後史氏因書之為傳若¶
蜀郡以興學書南陽以溉田書書渤海也以弭劇盗¶
書&KR1119;東也以增户至十餘萬自漢時得書者&KR0138;數人¶
<pb:KR4e0190_SBCK_012-17b>¶
而一人又各以一事殊絶自見而巳自此之外其縁¶
俗而治者豈遂少㢤則以其事無殊絶故不書也蔡¶
矦蒞州之日淺矣又州佐也操柄&KR0001;不在故其&KR0001;可¶
見者大率縁俗而治矦之心且自謂不䏻有殊絶功¶
徳加於細民而歉然不以為足也矦之所不自以為¶
足而州之人乃欲為矦張而侈之不亦拂乎抑古之¶
以循吏書於其傳者非特以殊&KR0376;之故亦以位不至¶
通&KR0139;其&KR0001;樹立施設止於一郡一邑而不究乎其大¶
者故史氏亦従一郡一邑書之而謂之循吏傳若黄¶
潁川薛馮翊其治績尤異固不在於蜀郡渤海之後¶
<pb:KR4e0190_SBCK_012-18a>¶
以其事業有大焉者則不得従一郡一邑書之故不¶
以循吏而别自為傳蔡矦行完而才鉅以方&KR0139;庸於¶
時其勒之竹帛而銘之鼎&KR0212;固將有待若夫一州邑¶
之績豈足為矦書之由前言之殆非矦&KR0001;以致謙之¶
意由後言之殆非州人&KR0001;以尊矦之意也二生起而¶
對曰先生為蔡矦言之則可矣而未始為州人慮之¶
也廣徳&KR0018;山之州也徃時為吏者患州人獷悍多豪¶
&KR0219;齘齘不可理以柔道于是一切争為嚴峻深文痛¶
法以䋲督之而人亦遂相傳以為非刻深不可治廣¶
徳盖州人之蒙兹詬而病焉者乆矣蔡矦乃獨先教¶
<pb:KR4e0190_SBCK_012-18b>¶
化而後誅罰事無劇易䖏之一以鎮靜人無奸良御¶
之一以誠慤是以矦既去而人懐思之至今嗚呼此¶
豈深文峻法之&KR0001;及也哉由此言之州之&KR0001;以為治¶
者盖在此而不在彼也是故州之人欲為之書以示¶
後之為吏者使知州之&KR0001;以為治者在此而不在彼¶
也余曰若是則可以書矣蔡矦名克㢘字道卿泉之¶
晋江人中嘉靖巳丑進士今為江西提學僉事其同¶
知廣徳也以刑部郎中坐獄事謫以某年至州某年¶
遷廬州府同知以去皆宜書¶
　　　鎮江丹徒縣洲田碑記¶
<pb:KR4e0190_SBCK_012-19a>¶
古者與天下爲公而泉布其利然山川林麓天地之¶
産金石鉛錫萑蒲鹽蜃鳥獸翎革之瑣細莫不爲之¶
厲禁而名山太澤雖封諸矦不以及者非自封植也¶
懼夫利孔不窒而爭獄滋繁則是以其利人者爲人¶
害也其慮可謂深矣丹徒環江爲邑沿江上下多有¶
蘆洲其爲利甚鉅而新故之洲時没時長故不入版¶
籍而人據以爲私毎一洲出則大豪宿猾人人睥眤¶
其間畢智殫賄百計求請或連&KR0020;人以搖官府必得¶
乃已及不可得則讐其得者而相與爲私闘甚者搆¶
亡命挺矛矟隂賊公閧於叢葦髙浪之間相殺或數¶
<pb:KR4e0190_SBCK_012-19b>¶
十人官司逮捕輙反覆觧脫獄案滿筐篋積十數年¶
不可詰絶故洲之爭未巳而新洲之爭又起於是丹¶
徒之視蘆洲如懸疣枝指之着體非特其懸與枝而¶
巳且痛連於骨體而&KR0502;於心畜為瘇蠱不治日&KR0359;而¶
丹徙綰水陸之口㕑傳日費數十金謂之班支郡邑¶
公私筵燕諸&KR0001;狼籍歳費且數千金謂之坊支閭里¶
騷然苦焉不可以已也莆田林矦既蒞郡日夜問民¶
&KR0001;利病除&KR0001;不便深知班坊苦民而未有以處也&KR0244;¶
會有洲田之訟於是慨然諗於衆曰吾欲祛兩害以¶
興兩利可乎且夫古者山澤之利其權一歸於上而¶
<pb:KR4e0190_SBCK_012-20a>¶
今擅於下古有遺人掌容道路委積賔旅廪餼之奉¶
其費一出於官而今役乎民權宜歸於上者而&KR1248;於¶
下則孔漏孔漏者啓奸而人以殃費宜出乎官者而¶
役乎民則歛重歛重者積蠧而人以貧今若一切反¶
此二敝使擅乎下者歸之於上役乎民者出之於官¶
塞其漏孔而蠲其重歛因天地之贏以濟人事之乏¶
&KR0053;豪民之&KR0254;以代貧人之瘠是蘆洲之果為兹邑利¶
也而又何病乎衆讙然曰侯議是矦又以丹陽水陸¶
之衝與丹徒同而並練湖田爲豪民&KR0001;擅與蘆洲同¶
思推&KR0001;以處丹徒者處丹陽也乃并二議以請於廵¶
<pb:KR4e0190_SBCK_012-20b>¶
撫公廵撫公是之請於廵按公廵按公是之既得請¶
於是痛䋲其豪之爭洲者與其侵湖者而歸之官而¶
兩邑廢寺之田附焉總洲與湖田寺田之&KR0001;入而勾¶
其贏縮以伐故時班坊之&KR0001;出裁其濫而存其不可¶
已者於是出入之數大略相均以嘉靖癸卯九月而¶
計籍成如其籍而行之遂以為故事邑人既&KR0359;徳矦¶
而恐後之人不䏻守矦之法也而又恐豪者惡是之¶
病巳而欲壞之也相率請於邑令茅君而鑿石以記¶
凡洲田與寺田之在丹徒者為畆共五千三百九十¶
五歲入租二千九百石有奇易金可若千兩蘆薪歳¶
<pb:KR4e0190_SBCK_012-21a>¶
易金可百兩山薪歳易金二十六兩以代故時班坊¶
之所出㝎其額凡為金四百兩而羡凡湖田與寺田¶
之在丹陽者為畆共三千四百五十有奇&KR0010;入租千¶
七百石有奇易金可若干兩湖魚歳易金可二十兩¶
以代故時班坊之&KR0001;出定其額凡為金四百兩而羡¶
藏其羡以待歳&KR0053;之&KR0001;不及而間出其羡以賑凶飢¶
自癸卯九月至乙巳五月總羡金九百八十二兩米¶
千五百九十石有奇其纎悉列之碑隂其區畫出入¶
則計籍具存林矦名華字廷份䔍志古道為政一本¶
經術余甞為序其口義者其惠愛在民多可書兹以¶
<pb:KR4e0190_SBCK_012-21b>¶
記洲田也故不及¶
　　　裕州均田碑記¶
裕州扵春秋隸楚盖楚屈完對齊桓公之言曰方城¶
爲城今方城山在裕州境山旁有楚壁壘斥堠云地¶
故阻險然四衝西脅武關東挾江淮北綰河洛南隙¶
宛鄧四方輻轃其民平居則奔走送往迎来諸費轇¶
轕百出天下有難則徃徃首先受兵野多陂陀磽确¶
上雜砂石不純可田種以故俗罕土著苦窳寡畜藏¶
&KR0127;剽数徙無錫安矦来牧&KR0073;既爬剔宿蠧拊循疲瘵¶
與&KR0073;人更始先是主計之臣議括天下田檄至裕安¶
<pb:KR4e0190_SBCK_012-22a>¶
侯矍然曰此吾治&KR0073;首務哉且夫平瘠沃清錢榖息¶
訟爭在此舉矣未幾檄復下止之安侯曰人茍利矣¶
吾專焉可也亟請於叅政劉君副使傅君各是之於¶
是經土畫野則耆艾董其役縱橫廣袤則量人展其¶
能方弓勾股則算人竭其思跡阡騐畛則區長程其¶
事因區制畝因畝凖稅區為綱畝為目綱以麗目則¶
無漏畝&KR0341;為母稅為子母以權子則無逋稅以衍原¶
隰膏腴之田一而當一平石岡田二而當一岡石山¶
田三而當一山石陡坡四而當一陂池林麓&KR0351;宇舖¶
舍㕓市之稅例蠲除田溢稅則從増稅溢田則從減¶
<pb:KR4e0190_SBCK_012-22b>¶
咨詢徧故人無遁情版籍明故上有定徴疆土别故¶
下有定輸計田凡一萬三千二百四十頃有畸計稅¶
凡九千二百六十石有奇侯規畫精密動中肯綮此¶
其大凡也史氏曰孟軻有言仁政必經界始自衛鞅¶
首禍壊井田開阡陌以迄於今其間經國之臣憂時¶
之士曷甞不言經界然卒莫能行何也葢亦難焉守¶
令&KR0010;月㪅改各懐一切無慮經乆一難也語曰天降¶
雨澤農夫悅而行旅怨豪强兼并率不以均田為便¶
&KR0618;讟朋興多口可畏二難也守令不能履畝而較之¶
則必&KR0009;於吏胥則有上下其手者矣豪右售賕得為¶
<pb:KR4e0190_SBCK_012-23a>¶
蔽匿貧弱抑勒無以自明名曰均田實滋一弊孔也¶
此三難也夫安矦可不謂明察深慮者哉安矦初舉¶
事時裕人亦多訿訿者曰&KR0005;無擾我安矦不為動既¶
訖事廼人人樂業矣民可與成難與圖始頋不信㢤¶
安矦名如山己丑進士其為裕多善政兹不書重均¶
田也¶
　　　建陳渡石槗記¶
陳渡槗去郭南十里而近當邑西南諸郷與宜興金¶
壇孔道近郭而又當孔道故徃来于其上者踵相踐¶
也槗故以石為之其始作與其既毁而易之以木皆¶
<pb:KR4e0190_SBCK_012-23b>¶
不知在何時今獨有石趾在耳而槗木又不一二歳¶
又壞壞則輒更而作之夫屢壞則病行者屢作則勞¶
㞐者而費且不勝計非石不可以乆而莫之䏻任也¶
會有浮圖人徳山至遂慨然諗於槗旁之人曰吾力¶
䏻辦此衆皆曰然因請山為主而相與以貧富為率¶
出錢若干緍不足則山使其徒募錢於四方共得若¶
干緍買石若干募石工凡若干其財取諸&KR0133;&KR0135;之家¶
而不費官帑之一錢其力取諸傭食之夫而不勞公¶
徭之一卒始于某甲子某月訖工于某月嘻可謂易¶
矣盖山之為人吾知之有粟必以施餓者而終&KR0010;自¶
<pb:KR4e0190_SBCK_012-24a>¶
食糠籺有錢可以易衣而嘗衣碎衲行雨雪中其苦¶
行有足動人者是以募人而人爭應之役人而人不¶
敢愛其力宜其成之若是易也於是友人蔣君英玉¶
呉君鎮之為之請書其事夫槗梁王政之&KR0001;有事也¶
徒杠缺而國僑致譏川梁&KR0549;而單公以刺然特語夫¶
長民者耳矧&KR0001;謂浮圖者固與世漠然絕不相值者¶
也山口不粒粟身無全衣以此自足而絲髪無&KR0001;假¶
于世亦可矣乃復䏻急人之病而閔閔於一槗之成¶
也如此則彼長民者固衆之&KR0001;跂而望以庇焉者耽¶
耽而㞐飽禄以嬉其於人之疾疹阽苦則瞀瞀而莫¶
<pb:KR4e0190_SBCK_012-24b>¶
知盖先王一切&KR0001;以捍災俻害生人之道泯然盡矣¶
其&KR0001;缺者寜獨一槗也哉嗚呼此不為而彼或為之¶
其亦可以&KR0026;世也已徳山某&KR0001;人其槗旁居人出錢¶
者凡若干人¶
　　華氏義田記¶
義田者其古道之遺乎其起於古道之廢乎古有之¶
大宗者&KR0053;族者也義田者其大宗之遺乎雖然有大¶
宗則無義田故義田者其起於大宗之廢乎古者因¶
族而立之宗族人有餘財則歸之宗不給也則資之¶
宗其族人如腰膂手足之相與為一體其財賄如津¶
<pb:KR4e0190_SBCK_012-25a>¶
液之經緯滎灌扵其間惟其&KR0001;虚則注焉而無有乎¶
臃腫羸乏之處是以舉族無甚貧甚富之家而天下¶
之為族者莫不有宗是以天下無甚貧甚富之人豈¶
非&KR0001;謂人人親其親而天下平者哉井田廢也而始¶
有以貲甲於鄉宗法廢也而始有以貲甲於族甚則¶
有童奴猒臛肉而族人操瓢者仁人君子惻然&KR0046;之¶
於是以其力之&KR0001;及為之義田以贍其族盖猶有大¶
宗之遺焉然義田立而大宗之名益&KR0046;矣要之義田¶
非甚厚有力之人不可以為而宗法則百金之産亦¶
可以相通義田非仁人與族為體者不䏻以相公而¶
<pb:KR4e0190_SBCK_012-25b>¶
宗法雖纎嗇鄙薄之嗣亦不得而相吝是以義田之¶
為制也狹而偏大宗之為制也均而溥然仁人君子¶
其知既足以及乎此矣卒莫有推而及乎彼者豈古¶
今之&KR0020;然耶抑亦以義田出於力之可以自為而宗¶
法非上之人為之制則固莫䏻相聮屬耶何其宜及¶
焉而莫之及也吾友無錫華君從龍積學好古之士¶
也晩舉進士不數年遂請歸其於人間事既已屏絶¶
不挂意而獨不䏻忘族人之飽飢乃割近郭田千畒¶
為義田推其逺胄自十一世祖錄事君而下之子孫¶
皆籍之其不䏻自業者給口食其婚娶槥瘞給各有¶
<pb:KR4e0190_SBCK_012-26a>¶
差畧如范氏故事自十二世祖而上其族踈人衆則¶
惟視其窶甚不䏻就塾與過時不䏻嫁者娶者槥者¶
瘞者則量&KR0135;之其管鑰以付錄事君宗子而推擇族¶
人之賢者一二人專理其事不稱則易其人而君之¶
子孫則&KR0005;别有處焉不使分給其中大君之為此舉¶
其可謂仁人君子之用心矣又䏻寓宗子法於其間¶
豈不尤為近古者乎余是以本宗法之與義田相興¶
廢之說而為之記史君之知足以及乎此者其尚益¶
推之而及乎彼也哉¶
　　　救荒渰記¶
<pb:KR4e0190_SBCK_012-26b>¶
嘉靖癸卯至乙巳東南荐飢溧陽使君恭甫既三&KR0162;¶
榖七千五百石以助公家之䀼而飢者猶不給也邑¶
故多渰以匯水其沙漲渰在邑西北十餘里潦溢旱¶
縮不障不陂棄為曠土乆不可艾君旣隐民之飢則¶
計之曰古盖有興役以救飢者吾試行之且夫&KR0010;凶¶
土荒民不足於食而有餘於力以力易食是民以不¶
足為有餘也吾今日出粟於廩而異日取粟於渰是¶
吾以故粟為新粟也人力地利兩易而各得不亦可¶
乎乃度渰之東南隅廣長各三百五十丈可潴可防¶
測水以凖而彊焉遂請於官募民興工民携老弱就¶
<pb:KR4e0190_SBCK_012-27a>¶
役者踵至君環堤而茇焉以居之毎役一人日給米¶
二升銀一分薪一束時米貴甚民以半米易麰菽而¶
雜食之計一夫赴役自食可兼食其老弱瘠病之不¶
䏻役者二人於是民之棲於堤者㸑烟飯飶列舍相¶
接蓊然如處村落之間日出則畚者鍤者築者捄者¶
汲者㸑者蟻旋於堤上夜則婦子飽哺嬉嬉而臥又¶
晏然如在樂土而忘其為流徙飢饉之時也其始因¶
渰之底深之為中池以蓄水出池之土環之為堤堤¶
之外又環之為外堤以捍水外堤之北更深之爲北¶
池而竇其東西陲以通中池之水半北池之土更築¶
<pb:KR4e0190_SBCK_012-27b>¶
北堤又於外堤之外並渰三面而溝之出其土更築¶
小堤以捍渰之&KR0064;水内堤之内三面為池出其土髙¶
築之以為架屋之&KR0001;自乙巳八月至明年四月畢工¶
而麥適登民讙然散歸曰史君活我最其費為銀若¶
干兩米&KR0002;干石大率日役若干人計&KR0001;全活若干人¶
共墾田四百餘畆為圩者三潦則水碍堤不得壞田¶
旱則引堤内之水灌田可四千餘畆並渰而田之家¶
多頼以濟自是百年沮洳鬱為沃壌水降土升不相¶
溷瀆各効其職以宜地産萑藋既去生我稻梁堤之¶
&KR0169;地亦&KR0035;&KR0188;豆縁堤䕃池夾植榆桞池中畜魚蝦蠏¶
<pb:KR4e0190_SBCK_012-28a>¶
蠯蠃生生不淰於是即其地立為義荘&KR0010;計田與堤¶
之入與池之魚利易榖可得千石歳儲之以待荒嵗¶
之賑一不以給家用君又&KR0005;築書舍其間以待鄉之¶
来學者而未及也因更名其渰曰救荒渰以其邑人¶
進士繆君&KR0001;為紀實来請記盖周禮上有荒政以聚¶
民而下復有閭相受黨相&KR0053;州相䘏以通其嬴乏猶¶
懼其未也則又使世禄地主之有力者與其廣瀦鉅¶
野之可以利民者曰主以利得民曰薮以富得民以¶
是彌逢上下之&KR0001;不及其民遇㓙札或不見聚扵上¶
必見&KR0053;䘏於閭里不見收䘏於閭里必見得於地主¶
<pb:KR4e0190_SBCK_012-28b>¶
廣瀦鉅野之間其生路為甚多而天灾地沴欲死之¶
而不䏻也民生其時豈不幸歟後世有司救荒之法¶
既踈濶不講又無古鄰保之義以鳩民民有飢饉疾¶
疫日夜祈死而已余親見乙巳之灾流莩滿野民之¶
不忍為盗賊而自經死與糜其子而食者日幾何人¶
余思欲上下強聒而不䏻而又無力可以及人也徒¶
惻然傷之而巳今之世無周禮&KR0001;謂主者然貴家大¶
族之有力而望於鄉者則亦有主之&KR0105;而瀦野閒田¶
則徃徃有之然非有力不䏻興是以主與薮相聮而¶
成功今&KR0026;史君&KR0001;為而益信古之&KR0001;謂利與富得民¶
<pb:KR4e0190_SBCK_012-29a>¶
者其不為迂濶也然古之&KR0001;謂主者皆與有長人之¶
責而世其祿食其責既無&KR0001;諉而祿又有可藉故其¶
行之則易君既居閒無&KR0001;責於世而纎毫皆割已之¶
有乃殚力經營若家人之飢然者以是知君之為尤¶
難也嗟乎使有力者皆如君其&KR0001;以興起禮俗而有¶
禆於國家休息生飬之効豈小也哉余既自以其無¶
力而有感於史君乃樂為之記史君名際嘉靖壬辰¶
進士磊落多才畧嘗為吏部主事不究其用而去故¶
其施諸家者若此云¶
　　　大觀草堂記¶
<pb:KR4e0190_SBCK_012-29b>¶
尚書西磐張公既歸老於家以書来屬余記其大觀¶
草堂者曰願子為我言大觀之義我雖老矣而不敢¶
不勉也盖余甞&KR0023;聞公之為人進無驚於寵辱而退¶
無詘於隕&KR0023;躬盛徳之容而謙乎其若不足甘委順¶
之節而坦乎其若有餘其幾乎古之與天㳺者歟&KR0060;¶
意&KR0001;謂大觀者公既巳獨得之於心而人不䏻知而¶
余也執器而不通於方曲學而不見乎天地之全是¶
儒之陋者也而惡足以知公之大觀矧公之&KR0001;謂大¶
觀盖得乎心而寄之草堂者也公之得乎心者旣深¶
乎其不可窺而想像乎公之草堂之景則其戴形肖¶
<pb:KR4e0190_SBCK_012-30a>¶
貌露情献態森然而萃以縱乎公之&KR0001;觀者吾又未¶
䏻即而登焉以&KR0026;公之&KR0001;&KR0026;也而惡足以知公之大¶
觀而又惡䏻為公記之雖然余未䏻登公之草堂以¶
觀公之&KR0001;&KR0026;而嘗登吾之草堂以觀吾之&KR0001;觀矣方¶
吾之心閒而無事以逍遙乎草堂而觀扵魚鳥之飛¶
鳴而潜泳烟雲之出没而隐映融然若有凝扵精爽¶
然若有釋於神是以物無逆扵目目無逆於心而心¶
無逆於物一旦情随事以遷勃焉而有闘於是而心¶
逐逐焉而目&KR0835;&KR0835;焉凡向之飛泳而出没若有凝於¶
精而釋於神者舉皆不知&KR0001;在矣徐徐焉闘觧而機¶
<pb:KR4e0190_SBCK_012-30b>¶
息乃始還而觀之則草堂向之草堂而烟雲魚鳥向¶
之烟雲魚鳥也於是爲之憮然而一笑嗟乎嗜欲有¶
蔽乎其中則凡物舉皆得而匿乎其外物舉皆得而¶
匿乎其外則雖與之㳺乎瀛海之表而騁乎块漭憑¶
虚之域亦窅然若無覩也而况於草堂乎夫大觀者¶
通宇宙而爲觀也故謂吾草堂之景非公草堂之景¶
不可謂吾所觀於吾之草堂非公&KR0001;觀於公之草堂¶
者不可則願以我&KR0001;觀扵吾之草堂者而記公之&KR0001;¶
觀於公之草堂者以爲公之䏻得其大觀盖不蔽於¶
欲而物不䏻匿也¶
<pb:KR4e0190_SBCK_012-31a>¶
　　　西峪草堂記¶
靈寳陜洛之衝也環而山者以数十而西原獨當其¶
僻處西原蔽秦山之南委蛇数百里散而薮者以数¶
十而西峪又獨當其最深處峪口偪仄始疑路窮忽¶
然中開更出異境茂&KR0035;淺草森隂蔽虧水泉㶁㶁若¶
驚蛇出没草間其人鹿視而穴居可二十餘家於是¶
詩君廷議㳺而樂之乃即峪口作草堂於其上仰而¶
眺秦山俯而頋西峪烟雲竹&KR0035;隐見千態不下席而¶
盡取之其勝又於是爲最己亥歳予見許君於京師¶
君爲人鬯逹魁岸尤以兵自雄余固意其必且爲國¶
<pb:KR4e0190_SBCK_012-31b>¶
家建萬里勲也一日與余論草堂之勝且曰吾&KR0005;去¶
而休於此矣余笑而詰之曰君不聞馬文淵昆弟之¶
相笑者乎夫嵬才傑士其&KR0001;寄意必於奔漰洶湧之¶
川㠝岏崔巍之峰泱漭千里之野極世間險恠&KR0606;偉¶
超曠之觀然後足以饜其耳目而發其跌宕&KR0500;落不¶
羈之氣若夫眈水竹之清幽䕃&KR0035;石之蘙薈此則窮¶
愁枯稿之人漠然無&KR0001;振扵世而有以自足其樂於¶
此夫固各自為尚而不能兩得也今君試料才氣與¶
文淵少㳺竟何似國家且北&KR0053;河南南繫交酋之頸¶
假令據鞍躍馬今之人孰䏻先君者乃欲乗欵叚優¶
<pb:KR4e0190_SBCK_012-32a>¶
游閭里自比少㳺其寜可得耶三門之間洪河巨石¶
怒而觝擊砰砰磕磕若戰鼓然百里之外有聲而殽¶
函又秦漢以来百戰故處過而覧者莫不躊蹰慨然¶
想見乎揮戈濺血虓虎喑嗚之雄此皆險恠瓌偉世¶
&KR0001;駭詫且近在君衣帶間君何不寄意於此乃欲自¶
託於寂寞背嵬才傑士之好而就窮愁枯稿之&KR0001;樂¶
此又何說耶噫嘻吾知之矣君居河上豈嘗受河上¶
公語耶故曰飬辨扵其訥藏勇於其怯然則君之欲¶
為彼而姑為此也其有意乎倐而蠖屈焂而虎躍則¶
余不䏻窺也巳¶
<pb:KR4e0190_SBCK_012-32b>¶
　　　任光禄竹溪記¶
余嘗㳺於京師矦家富人之園見其&KR0001;蓄自絶徼海¶
外奇花石無&KR0001;不致而&KR0001;不䏻致者惟竹吾江南人¶
斬竹而薪之其為園亦必購求海外奇花石或千錢¶
買一石百錢買一花不自惜然有竹據其間或芟而¶
去焉曰母以是占我花石地而京師人茍可致一竹¶
輒不惜数千錢然&KR0379;遇霜雪又稿以死以其難致而¶
又多稿死則人益貴之而江南人甚或笑之曰京師¶
人乃寳吾之&KR0001;薪嗚呼奇花石誠為京師與江南人¶
&KR0001;貴然窮其&KR0001;生之地則絕徼海外之人視之吾意¶
<pb:KR4e0190_SBCK_012-33a>¶
其亦無以甚異於竹之在江以南而絶徼海外或素¶
不産竹之地然使其人一旦見竹吾意其必又有甚¶
於京師人之寳之者是将不勝笑也語云人去郷則¶
益賤物去鄊則益貴以此言之世之好醜亦何常之¶
有乎余舅光禄任君治園於荆溪之上徧植以竹不¶
植他木竹間作一小樓暇則與客吟嘯其中而間謂¶
余曰吾不䏻與有力者爭池亭花石之勝獨此取諸¶
土之&KR0001;有可以不勞力而蓊然滿園亦足適也因自¶
謂竹溪主人甥其爲我記之余以謂君豈真不䏻與¶
有力者爭而漫然取諸其土之&KR0001;有者無乃獨有&KR0001;¶
<pb:KR4e0190_SBCK_012-33b>¶
深好於竹而不欲以告人歟昔人論竹以為絶無聲¶
色&KR0424;味可好故其巧恠不如石其妖艶綽約不如花¶
孑孑然孑孑然有似乎偃&KR0989;&KR0012;特之士不可以諧於¶
俗是以自古以来知好竹者絕少且彼京師人亦豈¶
䏻知而貴之不過欲以此闘富與奇花石等耳故京¶
師人之貴竹與江南人之不貴竹其為不知竹一也¶
君生長於絲華而䏻不溺乎其中裘馬僮奴歌舞凡¶
諸富人&KR0001;酣嗜一切斥去尤挺挺不妄與人交凛然¶
有偃&KR0989;&KR0012;特之氣此其於竹必有自得焉而舉凡萬¶
物可喜可玩固有不䏻間也歟然則雖使竹非其土¶
<pb:KR4e0190_SBCK_012-34a>¶
之&KR0001;有君猶&KR0005;極其力以致之而侈快乎其心君之¶
力雖使䏻盡致奇花石而其好固有不存也嗟乎竹¶
固可以不出江南而取貴也哉吾重有&KR0001;感矣¶
　　　永嘉&KR0061;君芳洲記¶
介乎永嘉左右者若天台鴈宕之恠巧&KR0347;麗甲天下¶
其間嘉卉美木蓊然雜植雖博物者亦半不識其名¶
品故自古好逰之士輒以永嘉山水物産為第一宗¶
喬以為是非吾好之&KR0001;存也吾獨好橘於是種橘数¶
十本於洲上逰而樂焉因以為號曰橘洲主人又曰¶
芳洲主人視其意孟極世間名山水自以莫如吾洲¶
<pb:KR4e0190_SBCK_012-34b>¶
一切嘉卉美木自以莫如吾橘也而間請記於余余¶
始亦訝其迂且僻而笑之既而歎曰宗喬可謂自足¶
其樂而不羡乎外者矣夫&KR0208;有&KR0001;適則不必其地之¶
&KR0001;勝意有&KR0001;鍾則不必其土之&KR0001;珎嘗試觀扵草木¶
之生雖其奇花異卉至不易生之物或絕逺生在海¶
外苟以人力移之而&KR0035;藝擁灌之如其法則東西南¶
北惟&KR0001;徙焉既乆而炎冷燥濕之性亦随變矣而橘¶
也確然獨異乎是盖昔騷人為之頌曰受命不徙生¶
此南國是草木中之專一耿介者也夫騷人彚萃天¶
下之香草美木以况其幽馨窈窕之思然皆未有特¶
<pb:KR4e0190_SBCK_012-35a>¶
為之頌者其扵橘也特為之頌豈偶然感觸而假物¶
以發興也哉取其&KR0424;味之深有合焉耳宗喬少業儒¶
而以醫自進其志行耿介又雅慕王喬羡門子之道¶
翩然有迫隘斯世&KR0127;舉逺逰之思窺其貌盖未甞以¶
肉食之故而變其山澤之臞也其自寄扵橘也殆亦¶
有騒人之意乎余愧無橘之徳亦頗以迂戅不通扵¶
俗余家故隣太湖太湖橘薮也余&KR0005;買山種橘扵洞¶
庭之上而老焉清秋霜落搔首而歌楚頌欲以招宗¶
喬宗喬其許我乎否也¶
　　　吴氏墓記¶
<pb:KR4e0190_SBCK_012-35b>¶
昔范蠡&KR0001;自稱述得計然之策七其五用以覇越其¶
餘用以起家而白圭之徒至自比扵吕尚孫吴其言¶
頗近誇誕然跡其料穰惡節嬴縮權取予亦有道焉¶
盖足多也自子貢取譏於孔子而儒生遂不敢言治¶
産不知人固不䏻祼形而&KR1102;腹則亦不䏻無&KR0001;營而¶
取給且夫公卿大夫修仁義躬敎化以導氓俗庻人¶
勤膂力盡山澤之利阜貨賄以給公上各有常業不¶
䏻相廢而儒生欲槩以一說則過矣吾鄊吴翁衆&KR0001;¶
指爲朴忠長者然翁自少工治産累数十年遂以貲¶
椎邑中觀翁&KR0001;爲大率䏻取人&KR0001;棄與人&KR0001;取䏻知¶
<pb:KR4e0190_SBCK_012-36a>¶
子之爲取䏻擇人而任時徃徃與古人暗合&KR0001;謂修¶
其常業儒者不䏻訾者也翁始家邑之南隅既老則¶
治别業扵徐湖之上穿池養魚優㳺其間又扵其旁¶
度地爲葬&KR0001;雜植材木蓊然塋竁羡道室廬門垣既¶
周以固朝夕徃逰而樂之以待其終而葬焉嗚呼死¶
者人之&KR0001;必不免也而世俗多諱言死至以石火易¶
盡之身而枉苦其心神豫&KR0104;逆数動輙爲門户千百¶
年計慮皆若可以目睹而足&KR0130;曾不量其身之不待¶
及形氣衰枯死徵已見而尚持籌操鑰勾較米鹽斤¶
斤如不及不自虞其死至扵病且死也徘徊頋慕周¶
<pb:KR4e0190_SBCK_012-36b>¶
覧其家之&KR0001;有戀戀不䏻舍一物而去此又世之殖¶
産者恒態吴翁乃扵生時預為葬地其營壙也如營¶
其室家其植木扵墓也如植扵園圃徃来松楸墟攏¶
之間不為之悽愴悲懷而頋以為適頗似䏻視死爲¶
歸而知生之不可貪死之不足患庻幾委命而順化¶
者其與没溺牽&KR0374;扵厚利不䏻自反者固有間歟墓¶
可数畆材木可数百株土石之工皆樸而不華祀田¶
若于畆帶墓左右以翁之力䏻自侈其墳墓而&KR0001;為¶
僅若此此又可為世之破産厚葬虚地上以實地下¶
者之一勸乎翁葬後幾年而其孫嵩與嶽求余記其¶
<pb:KR4e0190_SBCK_012-37a>¶
墓余不䏻辭也爲之書若其世系&KR0130;歷子孫之詳則¶
銘鋕具存而支隴向背起伏風氣散聚此堪輿家之¶
事儒生&KR0001;不窺故皆不書¶
　　　休寜陳氏墓廬記¶
墓祭非古也其起扵人之情乎禮起扵情之不䏻巳¶
故雖好古執禮之士亦未有䏻非之者也休寜陳氏¶
墓在某地于墓左个有廬若干楹&KR0010;時上塚則血牲¶
而祭扵廬環廬有祭田若干畆作廬者陳君萬秀葬¶
而奉以祭焉者萬秀之父筠軒翁也萬秀故客武進¶
與余父㳺至是走其子憲以状詣余請記且寓以書¶
<pb:KR4e0190_SBCK_012-37b>¶
曰嗚呼萬秀先人在布衣中非有奇莭偉行可以不¶
朽然子孫㷀㷀之志竊願徼惠扵君子錄其一二事¶
可記者而鑱於廬之壁庶幾使我後之人其無忘乎¶
按状筠軒翁名帥英字希武父名原以行&KR0105;著郷曲¶
陳氏之先自唐末始家歙之休寧其里曰滕谿若干¶
世又自滕谿徙宣仁翁今&KR0001;居也陳故有顯人在宋¶
有爲翰林學士者勝國時儒人定宇先生櫟寔生其¶
族載在譜諜翁爲人俶儻好義歙人多賈而翁故亦¶
以賈業翁在儔軰中岸然長者魁傑之氣正徳癸酉¶
間峝源姚賊群起流刼徽郡以旁近賊故檄民爲兵¶
<pb:KR4e0190_SBCK_012-38a>¶
守險扼鋒翁與在行間師克捷翁以功多有司給銀¶
牌一為賞&KR0605;巳歳¶
今上即位迎¶
母后於藩道江徽當遣役人供張往江上徽郡守推¶
擇部民為衆信者使督以往遂以屬翁時暑甚翁老¶
且憊觸&KR0044;旦暮馳至大洪嶺病死郡守愍然遣人舁¶
其棺還之家休寜令給銀為埋具以旌之翁以甿庶¶
凡兩從王之役然桃源之役縱横鋒鏑間去死隣耳¶
翁竟生歸且受賞江上之役其事不過奔走輸將之¶
間絶非險阨然竟以死固可謂之數也翁卒以某月¶
<pb:KR4e0190_SBCK_012-38b>¶
某日年幾十有幾葬以卒之某年月日徽之俗羯¶
喜鬪小睚䀝則叢然挺而相擊然用之於義亦往往¶
慷慨前死不避其氣然也翁豈其人乎春秋之義以¶
王事出疆而死則為之加等此固為有列於朝者言¶
也其亦可以通之庶人矣乎余既哀陳翁死役之義¶
而矜萬秀之志故為之記翁子三人萬玉萬瑾萬秀¶
其李而孫憲來求余文者也¶
　　　吴氏石亭埠新阡記¶
石亭埠在郭南五里葢陽羡一小山耳而發其奇者¶
自頣山呉公始陽羡諸山多峭拔而是山獨蹲伏蜿¶
<pb:KR4e0190_SBCK_012-39a>¶
蜒以其伏也而峭抜者乃若環而揖焉諸山皆競秀¶
而是山獨若不見其秀者然登是山則諸山之秀可¶
盡攬而有之如人之謙而尊又如人之深藏不自炫¶
露而萃衆文以文其身也公㳺焉以為奇于是出之¶
灌莽豺狐之窟而築之室以居因其泉甃而曲之以¶
為池間則與客即而觴焉自是石亭之勝聞於邑中¶
而地理家亦以是為吉也即山居之旁而壌&KR0035;之以¶
為生墓及公之卒也則遂葬乎其中而賔從戚友嘗¶
從公㳺者扵是又以送公之葬而至焉以公之&KR0001;嘗¶
㳺而綣然扵公之不可作也則為之悽愴而悲懐順¶
<pb:KR4e0190_SBCK_012-39b>¶
之言曰夫公逹人也豈有&KR0001;介介扵生死徃来之間¶
哉昔者公之来㳺也當其朝烟方散而夕霏又凝春¶
華始歇而夏木載隂宇宙之景既日新而不窮投壺¶
賦詩惟意&KR0001;適鳴琴角奕分曹更進人事之樂亦逓¶
代而不厭于斯之時孰不以為此樂未極而公則巳¶
僬僬然亟為身後之圖培壠&KR0035;檟若恐後之以公之¶
逹盖不待奏雍門之曲而知樂之必有盡其従公㳺¶
者又不待聞山陽之笛而知聚之必有散矣夫葬者¶
藏也藏者息也此其無知而不可以生致者也雖然¶
髙臺未傾曲池如故果木花卉手植猶存其有知而¶
<pb:KR4e0190_SBCK_012-40a>¶
可以生致者又安知其不且徃来嬉戯乎其間春猿¶
之與唫而秋鶴之與飛矣乎以公之生而㳺也有不¶
忘乎其死之圖孰知公之死而息也有不遺乎其生¶
之樂者耶此可與通乎幽明生死之故者道也故余¶
為此言以慰公而且以慰夫嘗従公㳺而悽愴悲哀¶
扵公者公諱仕字克學為人剛重有㢘隅博學而文¶
少發觧南畿舉進士歷官提學副使其為副使也坐¶
不䏻俯仰故早乞身焉而足其樂扵谿山泉石之間¶
公晚而有二子騂驊其&KR0001;交多當世豪傑在同鄊中¶
與飬齊徐公相交尤深以余之無似公亦忘年而與¶
<pb:KR4e0190_SBCK_012-40b>¶
交焉余寓陽羡時公数邀余飲于兹山之上而公之¶
營墓嘗埋鷄卵榖芽五色線以騐其氣則余及見之¶
盖公嘗属余記其&KR0001;謂山居者而未果也及葬公之¶
弟儔以新阡記為請嗚呼不及記其山居而記其阡¶
焉其亦可以復于公矣¶
　　　胡貿棺記¶
書傭胡貿龍㳺人父兄故書賈貿少乏資不䏻賈而¶
以善錐書徃来諸書肆及士人家余不自揆嘗取左¶
氏歷代諸史及諸大家文字&KR0001;謂汗牛塞棟者稍刪¶
次之以従蕳約既披閱&KR0039;竄竟則以付貿使裁焉始¶
<pb:KR4e0190_SBCK_012-41a>¶
或篇而離之或句而離之甚者或字而離之其既也¶
篇而聮之句而聮之又字而聮之或聮而復離離而¶
復聮錯綜經緯要扵各㱕其&KR0011;而止盖其事甚淆且¶
碎非特他書傭徃徃束手雖士人細心讀書者亦多¶
不䏻為此貿扵文義不甚觧曉而獨䏻為此盖其天¶
竅使然余之扵書不䏻及古人蚕絲牛毛之萬一而¶
貿&KR0001;為則蚕絲牛毛之事也嗟乎書契之不䏻還於¶
結绳書契又繁而不䏻還於蕳也固也然余&KR0001;以編¶
書之意逺矣非貿則予事無與成然貿非予則其精¶
技亦無&KR0001;用豈亦所謂各致其䏻者哉貿平生無他¶
<pb:KR4e0190_SBCK_012-41b>¶
嗜好而獨好酒傭書&KR0001;得錢無少多皆盡扵酒&KR0001;傭¶
書家不問傭錢必問酒䏻饜否貿無妻與子傭書数¶
十年居身無一壠之瓦一醉之外皆不復知也其顓¶
若此宜其天竅之亦有&KR0001;發也予年近五十兀兀如¶
病僧益知&KR0162;書之樂視向&KR0001;謂披閱&KR0039;竄若讎我者¶
盖始以為甘而味之也甚深則覺其苦而絕之也必¶
過其勢然也余既不復一有&KR0001;披閱&KR0039;竄貿雖尚以¶
傭書糊口諸士人家而其精技亦虚聞而無&KR0001;用然¶
則古&KR0001;謂不䏻自為才者豈獨士之遇世然哉此余¶
與貿之相與始終可以莞然而一笑者也予既不復¶
<pb:KR4e0190_SBCK_012-42a>¶
有&KR0001;披閱點竄世事又已一切無&KR0001;與則置二杉棺¶
以待長休貿無妻與子無一錢之蓄死而有棺無棺¶
不可知念其爲我従事乆也亦以一棺&KR0140;之而書此¶
以為之劵云嗚呼百餘年後其書或行于世而又或¶
偶有好之者慨然追論其故&KR0001;刪次之人則予之勤¶
因以不没而貿乃無以自見是余專貿之功也余之¶
書此亦以還功扵貿也雖然余既以披閱&KR0039;竄為讎¶
而豈欲後人又以披閱&KR0039;竄知余也哉然則貿之硉¶
硉勤苦從事於割截離合而一付之無何有之鄉也¶
與一醉亦無以異也其亦何憾之有¶
<pb:KR4e0190_SBCK_012-42b>¶
　　　敘廣右戰功¶
紫江沈公自襲指揮使時未弱冠巳䏻馳馬手搏賊¶
賊憚之未幾調征永安嘗以数百人擣陳村寨賊墻¶
立山上公一人拍馬而登賊却下山誘公入淖中馬¶
䧟以吻拄淖中而騰其足及於陸三酋前趨淖刼公¶
一酋鏢而左一酋刀而右夾馬一酋彀弩十歩外公¶
捩頸以過鏢而挑右足以譲刀鏢離頸寸而過刅着¶
於鐙鞺然㫁鐡公射鏢者中缺項殪左挂&KR0211;而右掣¶
刀斫刀酋於鐙間斷其頰車折齒殪弩者恟失弩偻¶
而手行上山公又射之中膂既連斃三酋後騎至找¶
<pb:KR4e0190_SBCK_012-43a>¶
其首公以二酋讓後騎而囊㫁頰者自為功餘賊麋¶
而入箐追兵戰於箐中斬酋若干級毒弩中公膊整¶
軍而還驗功或以㫁頰者非全首難之監軍吴布政¶
怒曰賊豈伸頸而待斫乎命紀之以功遷都指揮僉¶
事義寕賊寇臨桂掠而還巢公追之巢有兩隘賊伏¶
兵丁嶺隘以伺使熟&KR0889;以某隘閉告而導公入丁嶺¶
公策之斬&KR0001;閉隘而入果無兵守於路擒販者数人¶
以丁嶺之賊告遂牽以導巢而熟&KR0889;亦以公斬閉隘¶
告丁嶺之賊賊還趨巢大破之賊奔公獨逐一酋酋¶
騎而走崖窘釋騎跳而下澗公騎跳而下澗澗深没¶
<pb:KR4e0190_SBCK_012-43b>¶
顛馬浮而岸毛盡濕束濕馬於&KR0035;縁澗而求酋酋泅¶
而逃瞩水中影射之血&KR0513;水上入水斬之後騎相屬¶
至厓望見公提人頭立水中厓峻不可跳乃㝷路従¶
公則賊遁巳遠公乗濕馬與諸騎追之猶斬数十級¶
而還荔浦賊八千餘渡江而東寇諜者告公倉卒率¶
五百人待於江岸駐白面寨去蛟龍滑石兩灘各数¶
里諜者又告賊飽而歸&KR0005;及江公以為滑石灘狹牽¶
線而濟雖衆可薄也蛟龍灘濶成列而濟衆難圖矣¶
吾欲奪其濶而致之狹令製旗軍中無尺布伐岸竹¶
掲竿而編篾以為縿刻頃成数百旗揷之蛟龍灘令¶
<pb:KR4e0190_SBCK_012-44a>¶
羸卒数十人守之燃柴烟以疑賊賊至果避蛟龍趨¶
滑石公分兵兩岸而潜以小艦載勁卒数十伏葭葦¶
中賊營扵中洲以護濟濟且半公以艦乗瀧急衝之¶
兩岸軍譟而前有酋騎而水立挺鏢當艦公舍艦跳¶
水斬鏢酋人騎皆踣洲上賊辟易賊濟者西奔巢未¶
濟者却東走上山而復潜趨蛟龍灘以濟洲賊&KR0012;艦¶
軍攻洲兩岸軍始至下水夾攻之洲賊後行擠墮淵¶
溺死無筭其前行盡俘之得生口首級若干&KR0053;賊&KR0001;¶
掠牛畜之在兩岸者是役也以五百人破八千餘賊¶
公用奇徃徃如是復以功遷都司同知嘉靖六年岑¶
<pb:KR4e0190_SBCK_012-44b>¶
猛叛聚兵数萬人督府奏誅之一日督府召公計曰¶
歸順岑璋猛婦翁也&KR0135;猛奈何公素䏻得土官隂事¶
曰璋女失寵而璋心恨猛徒貌合耳公復密語督府¶
(云/云)如此可使璋擒猛督府復曰猛乗上流之&KR0020;擁¶
兵建瓴而下則邕梧諸郡危矣奈何曰此不足憂土¶
官大率飽富貴戀巢穴&KR0001;以叛者懼誅耳非有他志¶
也猛離田州而子女玉帛皆在彼或乗虛襲之猛安¶
得不慮乎督府又慮猛且走交趾曰猛走交趾則閉¶
不䏻歸矣猛安得不慮乎猛果如公&KR0001;料而岑璋雅¶
敬公公潜使人于璋於是督府進兵分五哨入猛勁¶
<pb:KR4e0190_SBCK_012-45a>¶
兵盡在工尭諸&KR0005;死譲無敢當者公自請&KR0005;中哨當¶
工尭去工尭五里而軍進攻隘隘堅復退營五里而¶
糧且盡湖兵五千人請於公願得一飽而死敵公時¶
僅有自齎家粮五十石與湖兵人給之升而官軍縮¶
腹張目以觀湖兵分米不敢言公無以為計時左哨¶
&KR0005;與公隔江而軍公潜濟江就左哨&KR0005;乞糧而請并¶
兵攻工尭左哨&KR0005;以分地拒公公笑而還曰兵糧吾¶
自有之姑試公耳左哨&KR0005;慚公還軍乃夜分軍三百¶
人縁山而右走間道三百人縁江而左上山並繞出¶
工尭背挿旗為號煑餘糧為稀糜食而遣之黎明合¶
<pb:KR4e0190_SBCK_012-45b>¶
戰賊殊死闘我軍却麾而進又却公親斬却者一人¶
而提其頭以令軍復麾而進先&KR0001;遣間道卒皆已至¶
登山揷旗&KR0004;岑璋既與公為約而遣兵二千人陽為¶
助猛守工尭遣精卒千人以護女為名居猛左右璋¶
兵在陣後望見山上旗大囂曰天兵得工尭矣潰而¶
却猛軍見後陣却亦囂而却我軍乗之斬猛子&KR0022;彦¶
扵陣中蹂尸数里遂入隘得其積粟軍始飽乗勝攻¶
田州猛聞工尭破窘急欲走交趾而障卒五百人護¶
猛妻以歸五百人獨守猛指猛&KR0001;欲走紿之曰此路¶
皆天兵也不如且走歸順為後圖猛不得已從之璋¶
<pb:KR4e0190_SBCK_012-46a>¶
待于境相見因相&KR0573;哭璋以子女&KR0084;舞飲食恣猛圈¶
留之而潜遣其子報公扵田州公入田州五日而諸¶
哨始至璋&KR0001;使報猛&KR0001;在者事頗&KR0165;左哨&KR0005;移軍壓¶
歸順境索猛欲破敗公事自為功璋以二十牛百甕¶
酒犒軍而謂左哨&KR0005;曰猛誠有之公無急也於是醉¶
猛而斬其首亟送督府斬他囚首貫猛尸而以與左¶
哨&KR0005;左哨&KR0005;喜於得猛而抽軍献猛首督府則猛首¶
已梟一日矣猛死田州平安置猛子&KR0022;相於福建而¶
議設流官公曰思恩設流官反側至今未憗田州復¶
然兩賊且合從起矣督府不聽且調公守田州公請¶
<pb:KR4e0190_SBCK_012-46b>¶
以他&KR0005;假守三月而待希儀治裝他将守之一月而¶
田州酋盧蘇果與思恩酋王受連兵刼城他将狼狽¶
歸田州復為賊巢公又言於督府曰雨酋䏻用其衆¶
以復故主為名今若返岑&KR0022;相扵福建而置之南寕¶
此奇貨也可使両酋坐受縛矣督府復不聽而徵兵¶
数十萬征之既而失利督府以罪罷新督府餘姚王¶
公至其&KR0001;以撫定両酋公多與其謀因薦公右江叅¶
&KR0005;右江故治桞州栁在萬山中城外皆賊巢軍民至¶
無地可田而室廬妻子数&KR0013;焚刼知府劉璉殪於賊¶
知府鄧鋐間出城弩中其膊自是諸軍民官必甲而¶
<pb:KR4e0190_SBCK_012-47a>¶
後敢出城城兵又疲不足仗公為叅&KR0005;始議剿五都¶
五都去城五六里而巢最險賊又最獗&KR0001;虜&KR0023;人畜¶
最富巢中不聞官兵者百餘年公乃以五百兵付百¶
戸蔣紹宗使擣其巢賊蜂出裹我兵殺数十人而隘¶
其入路使不得返我兵即賊巢為營固守而因賊糧¶
以爲食然氣奪不䏻戰賊亦欲坐踣之于是百户潜¶
遣人茇而告急於公公即上馬復聚兵得五百人入¶
巢為援既至聲銃者三因奮擊賊百户兵聞銃聲亦¶
出奮擊賊賊分兵為二腹背戰我兵鼓譟斬級賊不¶
支然尚橫鯁両陣中守隘不肯散公使人茇而以勝¶
<pb:KR4e0190_SBCK_012-47b>¶
告百户百户亦使人茇而以勝告公公因謂百戸曰¶
汝且據巢母出待賊服乃巳不服更夾攻之可盡擒¶
也賊素怯栁州兵最易與至是詗曰汝誰也敢入吾¶
巢公使人紿曰是新叅&KR0005;老沈&KR0001;率藤峽軍耳両江¶
賊熟老沈名而憚藤峽軍因咋舌曰吾固知栁州兵¶
不及此相持数日賊不退然心懼因熟&KR0889;為觧熟&KR0889;¶
者界漢人生&KR0889;獞間陽附官軍而隂附賊或官軍勢¶
盛附官軍賊勢盛附賊以為常於是熟猺間說於公¶
曰請為両家觧闘公度賊尚勁乃且聽其說而謂熟¶
猺曰返我生口牛馬我兵乃去賊以&KR0001;虜生口二十¶
<pb:KR4e0190_SBCK_012-48a>¶
牛馬百四十為獻賊&KR0053;眾奔山頂而空隘以通百戸¶
兵公兵與百戸兵牽連行至城城中人讙始知栁州¶
兵之䏻戰賊也公以為欲大破賊非狼兵不可右江¶
狼兵惟那地最勁乃請扵軍門以那地兵二千戍桞¶
州桞之有戍狼兵自公始先是賊&KR0020;張甚而熟&KR0889;及¶
城中黠吏民多為賊詗者賊耳目徧官府左右官府¶
閨闥動色情性賊在谿峝千百里外輙知凡議大征¶
或雕剿口語沓沓未及聚兵而手足盡露以是賊得¶
隂為備或伏岩薮伺官兵殪之或先徙妻子畜聚扵¶
鄰巢而自空巢以待官兵官兵至徒手無&KR0001;得甚者¶
<pb:KR4e0190_SBCK_012-48b>¶
我&KR0001;任為郷導徃徃為賊誤我入死地崩墜厓谷不¶
戰而糜爛者過半而賊以耳目故益知宫軍虚實與¶
民積聚少多乗虚掠多&KR0001;入無一當而&KR0001;噬無不飽¶
我兵築堡增戍則益紛然如刻穴守䑕而賊活脫不¶
可踪跡公以為圖勝算莫如得賊情得賊情則莫如¶
諜而使官府人為諜則賊生疑於是隂求得素與&KR0889;¶
人商販者数十人假以買物召至府密謂之曰吾素¶
知&KR0002;輩通猺吾不罪若更與若銀為販本若試為我¶
詗賊衆感諾乃人給銀五兩使益買物散入諸峝中¶
諸&KR0889;雖凶暴樂殺人然販者至則寨寨傳送護衛飲¶
<pb:KR4e0190_SBCK_012-49a>¶
食恐損一販者則諸販不至是以雖絶棧深箐販者¶
無&KR0001;不歴毎有動静販者輙先知奔走報公公厚賞¶
販者而秘其事雖肘腋親近絶不得聞至期鳴銃者¶
三則諸兵皆聚第謂之曰今日出某門而遣心腹人¶
為旗頭引諸軍諸軍貿貿行問旗頭旗頭不知曰然¶
則汝何引我曰公强我往我漫往耳軍行千萬人其¶
所往獨公與旗頭兩人知之而已頃之劄營設伏賊¶
果至遇伏奔追殪之已而賊寇他&KR0001;則公軍又已先¶
在或絶逺村聚賊度官軍&KR0001;必不至而潜冦則公軍¶
又已先在賊始驚以為神而我軍亦不知公自何得¶
<pb:KR4e0190_SBCK_012-49b>¶
之也公始至栁令諸猺得出入儥買游嬉城中無禁¶
諸&KR0889;時入府見公公兒女撫之久之稍稍擇其巧便¶
暁事者結以厚賞使詗賊後賊&KR0036;其火伍中輙報公¶
公又厚賞之而間謂諸猺曰若見我若妻子何不来¶
見夫人諸猺叩頭不敢公曰試令其来已而猺婦五¶
六人来夫人好言慰勞賞之針線包帕諸物以銀簮¶
簮其頭又命諸妾婢灌之以酒人數大碗察羣婦中¶
其夫嘗以賊事報者則又隂摘之他&KR0001;勞苦之曰若¶
夫為吾大人盡力良苦私賞之包帕銀簮諸物倍於¶
人前&KR0001;賞者而益以珍果美物塞其袖中又隂戒之¶
<pb:KR4e0190_SBCK_012-50a>¶
勿令人知也諸猺婦旣多得賞又酒醉跟蹌舞手出¶
府門猺夫望見之歡喜争前掖而歸巢自是諸猺婦¶
来者至數百人夫人傾筐篋針頭線尾皆盡猶不䏻¶
給而猺婦相戒以勿令人知者猺婦又洩之以&KR0001;獨¶
得珍果美物誇諸猺婦以為夫人愛已諸&KR0889;婦皆怏¶
怏心羡嗾其夫使報賊冀已入府得珍果美物而公¶
間使人往諸巢中隂以夫人之命賜物諸&KR0889;婦自是¶
賊中消息或諸&KR0889;不肯言則&KR0889;婦嗾之使言或諸猺¶
竟不肯言者則諸&KR0889;婦自以使人至巢賜物時附耳¶
語云云若勿向我老公語也公用兵風雨来去旣得¶
<pb:KR4e0190_SBCK_012-50b>¶
賊時率輕騎剿其&KR0057;劇者一二人兵至巢以管爲䋲¶
繞記劇賊家示諸軍&KR0001;捕䋲之内老弱婦女牛畜無¶
一免者䋲之外老弱婦女牛畜無一及者遂出巢數¶
里遇平地度賊援&KR0001;不至則停軍審究其爲劇賊家¶
婦女牛畜者収之其雖&KR0023;于劇賊家而係鄰家與鄰¶
巢者還之諸&KR0889;得完室家與見還者皆喜以爲往時¶
官軍入巢見人輒殺或賊遁則搜斬不爲賊者以充¶
級故賊詈我軰我雖爲賊時得脫或保孥貲汝軰雖¶
不爲賊時見殺或孥貲爲虜自今我軰乃有顔面詈¶
賊矣公入巢有助賊戰者旣還軍遣熟猺檄之曰若¶
<pb:KR4e0190_SBCK_012-51a>¶
奈何助賊戰吾剿若無赦項之擣其巢盡殲之自是¶
凢&KR0001;鵰剿歷數百巢竟無一人敢助賊戰者鵰剿&KR0001;¶
過他巢或刀弩而門瞷旣還軍則檄曰若奈何刀弩¶
而門瞷今罰&KR0002;五牛不者且剿自是&KR0001;歷百數巢竟¶
無一人敢刀弩而門瞷者&KR0001;&KR0023;劇賊多不殺剜兩目¶
刵兩耳賞銀數兩而還之巢自是他賊有&KR0001;虜掠多¶
不遣兵而用剜目者&KR0016;而一人牽以詣賊使徵&KR0001;虜¶
掠賊見之驚曰某巢某也震懾不敢隱盡還&KR0001;虜掠¶
而剜目者索不巳賊至出自&KR0001;有與之公以給被虜¶
者而以其余給剜目者剜目者毎一入巢則利益多¶
<pb:KR4e0190_SBCK_012-51b>¶
而為賊者&KR0001;&KR0023;毎不&KR0024;&KR0001;償則益無利在栁州&KR0001;剜¶
目七人其六人皆為官用其還巢而復爲賊者覃萬¶
星一人而巳公竟以計擒殺之公始議發兵故制欲¶
發兵必請督府督府檄下乃發公以為吾治文書吾¶
椽史知之文書上府府檄下我府&KR0122;史知之多人知¶
則&KR0165;又桞去督府千里待報踰時坐失機會而書檄¶
往來水陸諸巢絡繹䏻保不為賊得於是凢率兵入¶
巢未嘗先請既勝則上首虜督府而以邂逅追賊至¶
巢為觧扵是督府不䏻以文法詰而兵謀得無&KR0165;公¶
嘗欲剿一巢而恐其&KR0165;也乃佯病&KR0001;部入問病公曰¶
<pb:KR4e0190_SBCK_012-52a>¶
吾病思鳥獸肉若軰䏻從我獵乎因起出獵去賊二¶
里而止營軍中始知其非獵也公耳目多賊不䏻藪¶
率走之他巢他巢人又嚇之曰公且剿汝則又走之¶
他巢他巢嚇之則又走跰血瘇以&KR0174;或餒稿崖谷公¶
又毎以甚&KR0040;凄凍風&KR0115;之夜察賊&KR0001;止宿處四散遣¶
人齎火銃以筒貯火衣毯衣毳㡌與草同色潜至賊¶
&KR0001;夜聲銃者三賊盡驚老沈至矣挈妻子裸而蒲伏¶
上山頂兒啼女咷往往寒凍&KR0174;或觸崖石&KR0174;不者且¶
為虎咬諸妻子更相嗟怨汝為賊之利至此&KR0058;明下¶
山詗之則寂無人隂使其黨至城詗之時公&KR0001;遣衣¶
<pb:KR4e0190_SBCK_012-52b>¶
毯者四散諸巢同夜舉銃明日諸巢&KR0001;使爲詗者亦¶
同會于城㫄西巢人謂東巢人曰老沈昨夜来吾巢¶
東巢人謂西巢人曰老沈昨夜来吾巢則固已更相¶
怪駭巳而詗之城中人則老沈固安坐城中不出也¶
益怪駭曰昨聲銃者誰耶&KR0017;耶諸&KR0889;又自相嚇曰虎¶
咬人者老沈&KR0001;使也自此賊益膽落或易面爲好&KR0889;¶
獞而桞城四㫄一童子牽牛行深山數百里無敢訶¶
者其軍民往往寄牛於猺家以耕或索鷄酒於&KR0889;猺¶
不敢不與公在栁先後十三年名賊&KR0043;猾幾盡而韋¶
扶諫者馬平四都徭賊弩中知府膊者也&KR0495;猾甚先¶
<pb:KR4e0190_SBCK_012-53a>¶
是嘗七捕之不䏻得至公亦七捕之不䏻得會有報¶
扶諫逃隣巢三層巢者公潜率兵剿之至巢則扶諫¶
又已與三層賊往刦他&KR0001;而三層賊妻子獨在公盡¶
俘以歸計七十餘人平時公&KR0001;俘賊妻子盡以與狼¶
兵為賞至是獨不與而閉之空室中善飲食之公又¶
隂使狼兵數百人怒而挺刀狰獰入室恐諸婦女作¶
欲搶狀公佯執鞭痛鞭狼兵使退如是者三欲以深¶
徳諸婦女而潜使諸&KR0889;聞之以繫其心公又使熟&KR0889;¶
謂諸&KR0889;之亡妻者曰吾不害汝但得韋扶諫則還汝¶
妻子矣諸&KR0889;四五人来投公公令入空室視其妻夫¶
<pb:KR4e0190_SBCK_012-53b>¶
妻相持哭其小子牽其父哭妻曰非沈公吾為狼兵¶
殺且搶久矣已而怨相詈曰咄扶諫非汝爹非汝娘¶
何不縛以贖我諸猺心割而别復見公公曰欲得扶¶
諫耳諸&KR0889;曰扶諫巳逃他巢圖之實難雖然願公切¶
勿以吾妻子與狼兵也吾且為公緩圖之公曰諾因¶
殺牛犒諸猺而去之諸猺踪跡扶諫&KR0001;在遂往以言¶
惱扶諫曰還我妻子扶諫不應諸&KR0889;因曰我軰失妻¶
子計窮惟有更隨汝作賊耳扶諫喜諸&KR0889;乃詭相與¶
計曰今官府虜吾妻子而穿山驛與守堡百户與廵¶
司俱在山中今往刼之三印可必得也官府懼失三¶
<pb:KR4e0190_SBCK_012-54a>¶
印得重罪以易吾妻子可必得也扶諫曰善扶諫既¶
離巢則黨益&KR0012;諸&KR0889;因醉扶諫與其黨而&KR0350;之置巖¶
洞中而使熟&KR0889;報公曰得扶諫矣恐見賣可遣吾妻¶
子於三十里外相易公以為吾不遣諸&KR0889;且謂吾怯¶
於是鎖諸&KR0889;妻刄挾之以行至三十里使熟&KR0889;諭諸¶
&KR0889;曰諸&KR0889;且刼妻子者先殺妻子然後戰諸&KR0889;請於¶
公曰吾献扶諫懼讐公可遣三十人至巖洞自取之¶
公慮諸&KR0889;有變乃選健卒十五人賞而遣之曰得扶¶
諫吾且賞汝若諸&KR0889;殺汝者吾且重賞汝家又以十¶
五人付之熟&KR0889;而質熟&KR0889;妻子曰十五人者損一人¶
<pb:KR4e0190_SBCK_012-54b>¶
汝妻子虀粉矣至巖洞中果得扶諫而出諸&KR0889;閉之¶
五里外懼扶諫徃而妻子不至復要公曰必相易扵¶
此公又曰吾不徃諸&KR0889;且謂吾怯於是先遣諸&KR0889;中¶
妻女四五人徃言刄挾諸婦女状諸&KR0889;吐舌懼殺妻¶
子帖息不敢動遂易扶諫以歸剜扶諫目截耳剔心¶
手足斬之而四懸諸城門諸&KR0889;出入城者見之無不¶
股慄諸&KR0889;既熟公威信公嘗調一巢徃征他巢雖懼¶
讐然不敢不徃牛畜盡俘以歸獨首虜生口視狼兵¶
為少耳公亦盡以&KR0001;俘牛畜賞諸&KR0889;其後復調而與¶
之期會天大雨諸&KR0889;懼失期乗雨泅溪水沒者六人¶
<pb:KR4e0190_SBCK_012-55a>¶
公勞苦之命没者人三牛付其家其餘皆遣還之自¶
廣西為将如韓觀山雲惟䏻使&KR0889;人不作賊至公䏻¶
使&KR0889;攻&KR0889;則廣西&KR0001;未有也十六年而有思恩岑金¶
之變初思恩府土官岑濬叛&KR0013;誅而立流官以其酋¶
二人徐五韋貴為土廵檢分掌其兵各萬餘人而聴¶
扵流官然夷民獷悍不樂漢法数十年間几数叛則¶
数舉兵誅之而亦不䏻定也當破岑濬時調兵鎮安¶
鎮安掠思恩生口以歸巳而其中一人長大而姣因¶
託言岑濬子而名之曰金夷民益思亂鎮安乃潜召¶
其酋長出金而與之盟曰汝小主也諸酋感泣擁金¶
<pb:KR4e0190_SBCK_012-55b>¶
以歸鎮安因要之曰金立與我某地幾百里遂盟金¶
而遣之諸酋聚兵五千人以奉金&KR0005;攻城郭復故地¶
諸夷多欲爲響應者&KR0020;洶洶而先時濬既誅其酋楊¶
留者無&KR0001;歸乃率其黨千餘人詣賔州應募爲打手¶
賔州兵素弱故倚打手至是留欲徃投金以逞時公¶
與兵備皆在賔州留入言扵公曰留小主人在請徃¶
公方慮岑金之危思恩未暇慮留之在肘腋也聞留¶
言獨心駭以爲金去賔州数百里而留應之表&KR0187;相¶
扇賔州危矣賔州危則咽㗋哽咽㗋哽則廣右盡騷¶
而何有扵思恩此事大不可急圖宜以計欵之乃婉¶
<pb:KR4e0190_SBCK_012-56a>¶
色好語謂留曰汝苐往我曩征田州調兵鎮安時巳¶
聞有岑金在是岑濬苐九子也留聞是言固已刺心¶
公因叩留曰聞鎮安縶金甚堅何因出乎留詭曰百¶
計迯耳公低聲作自語状曰岑氏其復乎欲以深動¶
留而呼留至宻&KR0001;曰為我一言語金若&KR0082;官必母殺¶
人刼城&KR0002;&KR0082;殺人刼城任汝自為之金䏻聴我言可¶
以状訴我及諸上司留唯唯公遂與留銀十兩而以¶
花紵方摺之納留懷中為我&KR0009;金得官後為衣衣之¶
可常念我也公復紿留曰金欲官非賂我萬金不可¶
留曰金誠當盡力然金方倥偬安䏻辦此公笑曰吾¶
<pb:KR4e0190_SBCK_012-56b>¶
豈遽責金耶耳&KR0082;得一帖為信耳自是益信公無他¶
膓矣留出公又呼還謂之曰我幾忘之韋貴徐五素¶
仇汝亦仇金可善僃之無墮彼計也留詣金耳如公¶
言金大喜真謂倚公可得官矣因率其兵五千人詣¶
賔見公至城門門者懼而報公請無内金公怒罵曰¶
金非賊奈何不内覘者以告金金心益安率其衆散¶
入城而與留及其親信二十人皆&KR0168;甲見公公曰金¶
来乎留曰来矣金叩頭潜以萬金帖子奉公公復笑¶
曰若窮&KR0017;安得此乎金曰頼公力得官不窮矣頼公¶
力誠不敢忘報公子孫公戲曰汝土官多不知恩汝¶
<pb:KR4e0190_SBCK_012-57a>¶
得官且忘我矣況子孫乎金唯唯不敢公乃令其姪¶
出見金曰金汝兄弟也金得官他日每一出征乞金¶
四功與汝公復爲金計曰汝賂我兵僃公獨無賂乎¶
金對不敢公曰苐冩帖子吾爲汝&KR0384;公以兩帖子示¶
兵僃笑而火之於是遣金詣兵僃始金叛而留且徃¶
兵僃甚懼公潜與兵僃計此事大禍叵測公夷情未¶
熟一語蹉跌敗矣不&KR0002;一以聴我兵僃唯唯及見金¶
伹言吾視金有福相以微動之且曰此亊一聴沈公¶
明日公詣金營犒之五牛酒五十尊又明日兵僃犒¶
之如公公復召留與金謂曰倘兵馬殺金是吾殺金¶
<pb:KR4e0190_SBCK_012-57b>¶
倘暗箭刺客殺金是貴五殺金非關我事今一以付¶
留可無賺金也留乃日夜甲而擁金為僃公復遣其¶
姪至金營與金同飲食臥起金自是心死於公矣公¶
欲縳金而憚其衆時廵按在南寧將誘金至南寧乃¶
縳之乃請兵僃先往宻語廵按以故公謂金曰吾挈¶
汝訴廵公吾代汝詞公為金作訢稿&KR0151;抺四五次以¶
示忠於金復謂金曰吾與汝往南寧倘貴五伏人於¶
路暗箭射汝不若易汝土官裝衣青衣雜椽史中而¶
先我馬令五千人後行金如公言路中飲食公與金¶
同席語金曰貴五以重賂賂吾庖使毒汝則奈何自¶
<pb:KR4e0190_SBCK_012-58a>¶
今以後吾&KR0001;食汝亦食吾&KR0001;勿食汶亦勿食可也金¶
如公言而益以公為愛已行七十里至思龍驛公晨¶
起耳語金曰今徃南寧南寧人皆言汝叛聲甚惡以¶
五千人徃則人益疑汝不若散遣三千人而選心腹¶
從卒二千人以徃是汝不撤衛而坐息人言也金以¶
為然選二千人徃復行一日去南寧百里公謂金曰¶
汝至南寧乆候而諸從人衣粮懼不給不若以千人¶
營於此而以千人從為便金亦以為然從金至南寧¶
者&KR0379;千人金入見廵按廵按好語慰之曰吾為汝奏¶
明日廵按遣人至金營犒其衆而留金以待奏居五¶
<pb:KR4e0190_SBCK_012-58b>¶
六日公度金衆衣粮且盡復謂金曰思恩去南寜近¶
耳何不遣其半取衣糧而坐待粮盡衆且散矣金&KR0167;¶
遣其半衆行金&KR0001;遣千人營百里外者乆之亦以衣¶
粮乏稍稍散去而獨五百人尚散處城中公欲縳金¶
而又以為五百人者迫死而狠聞則殺傷幾何更欲¶
為計而金&KR0001;遣取衣糧者&KR0408;至則従金者又千人矣¶
公知金未可動間請於廵按公且徃南寧而以金従¶
可於路圖金也至思籠驛忽報韋徐&KR0005;萬人在陽以¶
迎廵按而隂襲金金驚而跳公與兵僃廵按聞之曰¶
禍矣公謂廵按且陽為不知而聴希儀徐圖之公出¶
<pb:KR4e0190_SBCK_012-59a>¶
呼韋徐罵曰汝安得擅兵至此金得官與不得官唯¶
朝廷&KR0001;命汝安得私讐之是時金尚駐近地覘伺而¶
韋徐部中亦有為金耳目者金聞公言復還公行三¶
十里金道伏&KR0049;公公曰岑金耶汝尚不知死貴五兵¶
至矣可疾入賔州匿吾叅&KR0005;府則貴五無如汝何矣¶
金馳馬入賔州公復於廵按曰金入賔州矣廵按兵¶
僃至是始有面色自金往南寧返賔州飲食起居無¶
不隨公居數日韋徐復私公曰請甘心於金公又怒¶
罵韋徐亦莫測公計&KR0001;出也公宻請於廵按散遣貴¶
五衆而後圖金然是時金衆尚千餘人與楊留&KR0001;統¶
<pb:KR4e0190_SBCK_012-59b>¶
殺手千人皆在賔州内外公與兵備計公可遣楊留¶
殺手百人護廵按往桞州公閒謂金曰楊留殺手百¶
人護廵按往桞州矣汝盍&KR0005;百人護送四五十里以¶
自結乎至五十里金欲返公又拉之行百餘里金又¶
欲返公曰汝獨返&KR0020;弱倘貴五伏人待汝柰何今去¶
桞且近汝何不與留偕至桞而偕還金遂以百人至¶
桞其酋長十餘人皆金死黨驍健會金於路躍馬而¶
墜公以機責其酋五六人曰何不護金而令至此痛¶
抶之五六人皆病創卧然尚以公愛金故彼抶不敢¶
恚公金至桞入叅&KR0005;府公命夫人見金曰金我兒子¶
<pb:KR4e0190_SBCK_012-60a>¶
也金得官聴調徃来貴縣吾縦不在汝必見之金益¶
喜置酒勞金與其酋是時諸太酋其五六人既病扶¶
卧獨四五人従金而留&KR0001;部打手百人與金兵百人¶
皆營於城外桞城故有狼兵二百人足以虞變公&KR0005;¶
縳金先以狼兵三千人護廵按三百人護兵僃而以¶
三百人入叅&KR0005;府待事謀既定因酒中戯謂金曰痴¶
兒子汝徃時懼誅又懼貴五逼意常不樂今無事矣¶
何不痛飲金與諸酋皆盡飲至醉其夜遣狼兵縳之¶
&KR0058;明遣人召留於城外狼兵夾墀左右立留與其黨¶
三十人見公公大言曰非楊留忠不䏻成我事以銀¶
<pb:KR4e0190_SBCK_012-60b>¶
十兩勞留取紅紵挂留留愕然公曰汝爲之而汝不¶
知乎金國賊也非汝與吾同心誘金至此吾安得縛¶
之留大駭泣下曰留小主人也公曰汝爲之而&KR0082;誑¶
衆乎公意又欲以疑留於其黨也留懼不䏻言其黨¶
三十人皆股慄公復曰吾且爲留奏功矣因見留於¶
廵按廵按勞賞之如公見兵備兵備勞賞之如公勞¶
城外二百人牛酒而令留率之還賔州遂令留齎牌¶
散遣金衆之在賔州者曰&KR0001;誅止金一人留既惶恐¶
見紿又虞同行者猜巳賣金相讐見殺于路中日夜¶
跼蹐爲備奔㱕頃之遂&KR0036;病死金兵聞金縳皆散去¶
<pb:KR4e0190_SBCK_012-61a>¶
公乃以金與其酋之病抶者醉而縳者觧廵按府而¶
撲殺之思恩復安當是時使公不先&KR0323;留則金必不¶
至而且攻城殺人使公在南寧賔州縳金則困獸之¶
聞何&KR0001;不噬使公聴韋徐甘心於金則兩客相閧而¶
主受其釁惟公緩之又緩以漸脫金于五千人之手¶
若剝笋然待其為一夫而後縳之人以是益多公之¶
筭而韋徐諸土酋亦益謂公不可測也公見督府於¶
梧時鹽船八十餘阻峽賊不䏻前左江孫叅将千人¶
送之不䏻督府以&KR1179;公先時公泝峽峽中大酋侯公¶
丁嘗謁公公寄六羊令公丁牧飬至是遣人取羊於¶
<pb:KR4e0190_SBCK_012-61b>¶
公丁公丁奉羊至潯公命諸塩船牛酒犒公丁與其¶
従人謂公丁護船上峽公丁身居公舟尾&KR1179;其黨乗¶
小舟護船嘱曰吾以身質於沈公護不謹吾碎矣公¶
因&KR1179;班首一人與公丁従人護&KR0179;至武宣未返時孫¶
叅&KR0005;與左江兵備聞公丁在公舟欲乗間捕之而宻¶
言扵公公曰此㫁不可人信我而我詐之不祥招而¶
&KR0350;之不武且&KR0023;一人以疑諸夷将焉用之此㫁不可¶
公居常有&KR0001;徴召雖其深谿絕峝未嘗不来其来雖¶
桀猾宿惡未嘗輒殺其可諭者諭之其不悛者必遣¶
還巢而後捕之故公以此語兩人兩人猶豫未決公¶
<pb:KR4e0190_SBCK_012-62a>¶
乃&KR3481;公丁告之故曰可亟㱕矣公丁大感泣去而公¶
&KR0001;遣班首護塩船上峽者亦至不失升斗公以報督¶
府督府笑曰孫叅将千人乃不知沈叅&KR0005;一班首十¶
八年七山之役奪兩叅将於虎口功尤奇公胆勇机¶
警善撫士其私財與&KR0001;得俸禄賞賜半以給諸人爲¶
耳目者其出兵多齎私財以行有先登與斬首者就¶
陳給賞不失頃刻故人争盡死力公嘗笑曰人以貲¶
財積賄賂而博官吾以貲財積首級而博官豈爲非¶
計㢤其征陳村時染危疾&KR0001;部皆自戕于神前以禱¶
公刀穿手矛剚股鈎刺脊繋鐵鎻我之痛毒諸躰皆¶
<pb:KR4e0190_SBCK_012-62b>¶
徧最後至者一人無&KR0001;施乃箭貫喉爲禱其得士心¶
如此葢余宦㳺而得當世名&KR0005;數人北則馬永梁震¶
西則何卿南則公震與卿余未之識而識公與永永¶
魁&KR0347;長貌而氣特沉毅見人頫首下視寡言笑公短¶
而精悍目炯炯燭人議論磊落激發皆&KR0001;謂偉男子¶
也公與余稍談及廣西事余是以得&KR0103;次之公戰功¶
尚多余不盡聞也公謂余言當世固多良&KR0005;患在牽¶
掣齪齪不䏻展噫嘻若公者猶為未盡其用㢤¶
荊川先生文集卷之十二¶
