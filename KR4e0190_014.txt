# -*- mode: mandoku-view; -*-
#+TITLE: 重刊荊川先生文集
#+DATE: 2015-09-11 17:04:24.943170
#+PROPERTY: ID KR4e0190
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0503-014荆川先生文集-卷第十四.
<pb:KR4e0190_SBCK_014-1a>¶
重刋荆川先生文集卷之十四¶
　志銘¶
　　僉事孫公墓志銘¶
公諱璽字朝信嘉興平湖人也其先世徙自松江之¶
華亭所居南有九峯東有盛溪因自號峯溪道人弘¶
治辛酉舉浙江鄉試登正德戊辰進士除興化知縣¶
四年陞&KR0045;州府同知幾年陞南京宗人府經歴尋丁¶
外艱服除陞山東按察司僉事提督京畿屯餉調雲¶
南僉事坐撫按搆怨奏逮二司是時公已陞山西叅¶
議矣仍落山西僉事乙未　朝覲之歳以老罷歸最¶
<pb:KR4e0190_SBCK_014-1b>¶
前後仕途二十八年歸十年而卒年七十有一嘉靖¶
甲辰六月二日也公爲人寛厚持重内剛外和其所¶
居官不擇劇易不計利害智巧所避毅然任之其有¶
蹉跌亦不爲悔嘗言興利易而除害難然除害所以¶
興利也其在興化興化豪徐恩與其宗人交賂權貴¶
猾賊邑中恩以白衣入粟&KR0024;興化所千户綰所印而¶
所中諸世千户反悒悒出恩下不敢喘令丞左右亦¶
多爲恩耳目者率常把令丞隂事令丞欲圖恩懼不¶
能制得反噬公始至恩繡胸背持刺上謁公拒&KR0077;之¶
然亦未遽誦言罪恩也而邑人亦無敢告言恩者乃¶
<pb:KR4e0190_SBCK_014-2a>¶
稍稍以輕罪笞其一二宗人以風指百姓百姓乃敢¶
告恩最後得其謀殺道姑攫財事遂宻擒恩獄中考¶
按盡得恩與其宗人諸不法狀因繫殺恩而宗人坐¶
死者數人邑中爲清公始至邑歳饑&KR0162;公廪代民輸¶
自是孜孜民隱平徭清賦養老長孤居數年邑以治¶
稱去之日邑人攀擁不得行而徐豪家獨衘公不巳¶
伺公去即持金數千走京師賂閹官瑞蘄反其獄且¶
中公奏下廵鹽張御史正德時諸閹專而瑞尤有名¶
所謂瑞張也御史顧望窮索公過失數月不得則令¶
公與豪家同囚繫困辱之乃爲書抵御史其語深切¶
<pb:KR4e0190_SBCK_014-2b>¶
抉摘御史隱曲御史得書大慙恧竟引疾去後代者¶
至踰年其事乃白已而爲&KR0045;州府同知&KR0045;興化所属¶
郡也始御史之勘徐獄也以属淮安守某盱眙令某¶
咸受賂詭法巧詆公罪不克至是兩人爲他御史所¶
論公又徃勘之罪不至罷卒從減論後兩人愧謝公¶
公絶口不道前事人益以爲長者同知職清軍而軍¶
解失文據者例充軍時解人當坐者&KR0002;干人公請扵¶
上官以爲軍一人則解者二人解者軍則别解者又¶
四人矣牽連無已時請限以一月首免别給文以行¶
便上官下其法所部郡邑爲例頃之淮&KR0045;饑公徃賑¶
<pb:KR4e0190_SBCK_014-3a>¶
㤗州所活凡三萬餘人是時宸濠反江西攻安慶公¶
奉檄守儀真扼江之衝捕儀賔之爲諜者與其黨十¶
餘人　敕旌其功甞以僉事奉　命丈皇莊草塲地¶
土清其地之爲奄戚所漁奪者悉歸之民薊州銀冶¶
盗嘯聚千餘乗利據險爲患公攝兵備選能吏馳上¶
山寨榜示禍福各自&KR0350;詣公公罪其首餘牒遣復業¶
及徙雲南分廵洱海道麗江土官川蜀爭金沙江讐¶
殺公㑹勘其事土官以土金賂同勘者乆伺卒莫敢¶
賂公由此解讐奉約束如故大同經兩亂後卒伍驕¶
悍少不當意輙&KR0018;怙跳躑以爲常公以山西僉事廵¶
<pb:KR4e0190_SBCK_014-3b>¶
大同盡心撫馭人頼安堵頃之吉囊入寇斬首多以¶
贊晝功　賜金自爲令即力薫大豪及在薊州洱海¶
大同倥偬盗賊蠻夷反側兵戈之間而勘地土時則¶
尤以一文吏與貂璫肺腑爭氣力上下公處之未嘗¶
不辦竟以不能俯仰故不至大官在山西嘗衣豸衣¶
見廵按廵按怒以爲慢已因考察中之遂以罷自知¶
縣徙同知自同知徙經歴也亦坐不能曲事鄉大夫¶
之有力者故卒爲所擠尤不喜通權貴人爲山東僉¶
事時以屯田居京師乆之永嘉張公爲相故交也同¶
年桂公爲冢宰未嘗一私伺其門以是徃徃齟齬于¶
<pb:KR4e0190_SBCK_014-4a>¶
世至其清修之節則人亦不得而疵也總兵某嘗間¶
餽寳帶鈎不啟封而還之雲南夷俗廵守行部輙有¶
饋獻納則喜拒則疑且恚公拒之卒無敢疑且恚者¶
大理經歴以鄉人故濳置蒼石文書簏中假公移投¶
入公亦濳還之不𤼵其事平生自俸貲外無所取其¶
俸貲亦多以散諸宗姻族卒之日篋笥敝衣而已性¶
尤喜詩自罷歸居閒則詩益多有雲山履歴稿藏于¶
家公之先諱某者居華亭國&KR0004;&KR0013;薦署縣學教諭事¶
至公之祖諱忠自華亭徙平湖者也父諱軒封宗人¶
府經歴母張氏贈宜人子女各一人子植舉進士爲¶
<pb:KR4e0190_SBCK_014-4b>¶
刑部主事植始聞公病脾䟽請歸養歸踰年而公卒¶
將葬植來請銘余以未及識公固辭植曰余先君則¶
知子矣先君每誦子之文而得子之爲人恨老不及¶
見子此行盖先君意也因涕泣固請嗟乎余何足以¶
辱公之知而亦烏能有述扵公也哉扵是按公之壻¶
禮部貟外郎錢萱所爲狀與公所上張御史書論徐¶
豪事而次序之不敢増損焉懼失實也銘曰噬嗑腊¶
肉或遇之毒終利用獄盤桓居貞有膏其屯卒困扵¶
臀嗚呼古稱巧宦四至九卿公豈其拙我則是銘¶
　　運使張東洛墓碑銘¶
<pb:KR4e0190_SBCK_014-5a>¶
張公諱愷字元之號企齋後更以其所居爲號曰東¶
洛先世居江隂至公父始徙無錫故今爲無錫人公¶
以成化甲辰中進士遭父䘮服除授兵部職方司主¶
事守山海𨵿任滿改刑部主事落職爲順德府管馬¶
通判歴東平州知州&KR0058;平府知府又落職家居用言¶
官薦起知太原府未任轉福建都轉運鹽使司運使¶
致仕歸凡&KR0002;干年而卒年八十有六爲人狷介自植¶
扵不㓗一無所屑其居官所至公㢘執法不肯小有¶
所詘其志其在山海𨵿𨵿故籍錢扵旅人以給官用¶
公即移檄永平府使量出官帑代其費至今便之歴¶
<pb:KR4e0190_SBCK_014-5b>¶
順德東平&KR0058;平三州郡皆有惠利在民務先禮教而¶
後誅罸其自東平徙&KR0058;平也東平人至涕泣&KR0210;道不¶
忍其去公平生既不受人一介人亦不敢輕以一介¶
溷公自爲進士服除赴選邑令贐之二十金公謝&KR0077;¶
之其後爲運使罷歸諸賈人力請致羡餘九百金扵¶
公公拒弗内也獨在東平時受一帶扵郡人太守張¶
鄜鄜重義人也年九十餘矣未嘗謁扵有司公去東¶
平獨率子弟出餞且請贈公兩帶公辭不𫉬而受其¶
一惟公能致鄜之出惟鄜能致公之受盖兩相爲重¶
云其在&KR0058;平&KR0058;平所治苗獠獸伏谿峝間頑獷不可¶
<pb:KR4e0190_SBCK_014-6a>¶
覊紲而府治寓湖廣五開衛城諸苗入辦稅錢率爲¶
官軍攫取不敢入以是多逋課又舊設撫苗官苞苴¶
黷貨大爲諸苗害公力請罷之且移文湖廣諸司嚴¶
戢官軍由是諸苗始出入城郭無所苦而稅錢得完¶
諸苗有&KR0311;殺積十餘年不解者公與刻日爲盟遂解¶
去自是賢聲著蠻中在運司公清如州郡時鈐束貴¶
𫝑人不得占鹽公雖以㢘幹強直爲上下所快亦以¶
此取嫉扵人故屢奮而屢蹶其自刑曹而出順德也¶
坐中官羅織諸曹或謂公居曹未乆可自白公曰諸¶
曹皆無辜我何用獨免爲在&KR0058;平上官以不時謁爲¶
<pb:KR4e0190_SBCK_014-6b>¶
咎然竟不徃因齟齬力請謝病值閹瑾怒罸米奪官¶
則又蹶在運司爲忌者所論則又蹶硜硜不肯少貶¶
而世遂亦不能容公然其忠信著乎其官靖節孚乎¶
其鄉則雖嫉公者固亦不得掩也公壯歳嚴毅晚更¶
益以寛和絶聲色綺麗博奕之好罷歸三十餘年未¶
嘗一詣公府里人高其義有曲直多就公决公死時¶
篋中無一金之積嘗有盗夜突入其室𤼵篋空無所¶
得怏怏去公爲詩識之曰平生不受一文賄垂老猶¶
疑千鏹藏所著有詩文&KR0002;干卷及備遺録&KR0024;賛四臣¶
事評螾竅餘音諸書共&KR0002;干卷藏扵家張氏先世皆¶
<pb:KR4e0190_SBCK_014-7a>¶
不仕而公父禶以公故贈奉議大夫娶扵鄧而生公¶
自公之存諸子諸孫巳至二十餘人皆爲儒稱其家¶
風其詳在狀誌中公卒扵嘉靖戊戍五月八日次子¶
塘等將葬公扵萬安鄉之新阡啓公配過華二宜人¶
之兆合焉而以墓道之碑請扵余余昔讀貢禹有言¶
居官而致富者爲雄桀處家而得利者爲豪雋夫漢¶
之俗尚近古然已如此又何責扵後世之靡靡者乎¶
以余耳目所見聞有不勝可慨者也然則銘公其可¶
辭銘曰世下而趨純白日渝皦皦張公潔志勵行始¶
官刑曹值閹見傾與僚同禍而不自明骯髒獨信遂¶
<pb:KR4e0190_SBCK_014-7b>¶
與世屯既奮而飛復曵其輪好公嫉公世有千態惟¶
公抗節終始一㮣公歸扵家四壁故廬閉門終日左¶
圖右書繁華滿前公一不好枵然空篋爲盗之笑三¶
十餘年不出戸庭鄉人慕公曰此典刑鄉人慕公曲¶
直就辨縉紳慕公罕見其面如公篤行今也則亡刻¶
辭扵墓以愧墨夫¶
　　吏部郎中薛西原墓志銘¶
西原先生姓薛氏名蕙字君采先生憫學者漓于多¶
岐作約言學者執言詮以求見聖人之心而不能自¶
見其心也作五經雜&KR0003;方士穿鑿乎性命之外而不¶
<pb:KR4e0190_SBCK_014-8a>¶
知養性之爲養生也世儒泥象于有無之内而不知¶
無爲之爲有爲也作老子解先生之學無所不窺不¶
名一家中歳始好養生家言自是絶去文字収歛耳¶
目澄慮黙照如是者&KR0002;干年而卒未之有得也乆之¶
乃悟曰此生死障耳不足學然因是讀老子及瞿曇¶
氏書得其虚静慧寂之&KR0003;不逆于心巳而證之六經¶
及濂洛諸&KR0003;至扵中庸喜怒哀樂未𤼵之謂中曰是¶
矣是矣故其學一以復性爲鵠以慎獨爲括以喜怒¶
哀樂未𤼵爲奥以能知未𤼵而至之爲竅自是収歛¶
耳目澄慮黙照如是者又&KR0002;干年而後信乎其心其¶
<pb:KR4e0190_SBCK_014-8b>¶
自信之確也而後著之于書嗚呼心學之亡乆矣有¶
一人焉倡爲本心之&KR0003;衆且譁然老佛而詆之矣學¶
者避老佛之形而畏其景雖精㣲之論出于古聖賢¶
者且惑而不敢信矣先生直援世儒之所最詆者以¶
自信而不惑其特立者歟先生少嘗刻鏤于詩世絶¶
喜其工今所傳西原集者其少作也既有志于道則¶
棄不復爲雖爲之亦絶不較工與否然西原集世爭¶
慕效之而約言老子解好者希矣先生以正德甲戍¶
舉進士授刑部主事病免起爲刑部主事以才調吏¶
部主事嘉靖中先生在吏部歴考功司郎中而罷後¶
<pb:KR4e0190_SBCK_014-9a>¶
十八年辛丑正月九日以病卒于家年五十有三其¶
罷也坐論大禮先生自爲刑部時值¶
武廟南狩抗䟽諫禍叵測先生晏然後大禮之議起¶
廼撰爲人後解爲人後辨奏入下獄巳而復其官然¶
巳爲權貴人所不釋矣巳而竟主給事中某搆先生¶
罪先生上書訟坐是罷後所搆事解吏部數移文促¶
先生赴官時權貴人且張甚曰是可褰裳而蹈淵也¶
哉竟屢薦不復起先生貌臞氣清行已素峻潔其才¶
雖高然坦易洞朗破去厓岸豪傑皆慕與之交其庸¶
衆亦無所嫉者獨以一二權貴人故至一斥遂不用¶
<pb:KR4e0190_SBCK_014-9b>¶
先生方且藝圃灌花澹如也居鄉絶不肯爲人干請¶
至戚里有疾親爲之檢方製藥嘗脫綿襖施凍者或¶
曰焉得人人而濟之曰吾不愧此心耳始號西原居¶
士後扁其齋曰大寕齋更號大寕齋居士而世猶稱¶
西原先生云薛氏故&KR0674;偃師　國&KR0004;以戍武平遂爲¶
亳人祖琇父封吏部主事曰鎰自封主事君而上皆¶
不顯然世推長者妣楊安人生三子先生其仲也與¶
其季萱皆無子而伯兄蘭有一子曰存先生與蘭友¶
愛甚其沒也蘭爲之經紀其䘮將葬先生于亳城南¶
先塋之次而緘其遺書請銘扵余無何蘭使人來速¶
<pb:KR4e0190_SBCK_014-10a>¶
銘且告葬期曰卒之歳某月某日近矣&KR0494;先生嘗寓¶
書于余叩以致虚極守静篤與未𤼵之中其㫖同異¶
余未及復請於先生也&KR0060;妄意之寂而未嘗無感而¶
未嘗有吾儒之所指爲中也乎内有鍵而不出外有¶
扞而不入老氏之所指爲虚静也乎以是復于先生¶
先生其許我哉雖然先生之註老子則可謂得其髓¶
者矣乃&KR0060;取先生之意而爲之銘曰在昔老&KR0389;握玄¶
化樞人皆競巧巳獨&KR0002;愚吾師嘆焉其猶龍乎棼棼¶
末學枝葉日繁豈不莞然而撥其根維&KR0389;之生寔是¶
譙亳寂寥至今西原有作閉戸獨窺㣲言五千叅諸¶
<pb:KR4e0190_SBCK_014-10b>¶
孔庭𫉬我同然孔曰未𤼵&KR0389;曰静虚立教有二其䆒¶
豈殊譬如入海所貴得珠其所從入孰一其途自是¶
反躬精思力踐黙然一悟與天游衍亳之南墟有鬱¶
其墳嗚呼西原其尚何存¶
　吏部郎中林東城墓志銘¶
嗚呼吾友東城林君古所謂敦行君子也紛華盛麗¶
耳目之好一不膩乎其外獧巧慧辨機智之習一不¶
鉤乎其心潔以律乎其身一束修之問畏之&KR0002;苞苴¶
然謙以&KR0073;乎其人一輿臺之賤接之&KR0002;賔友然行必¶
愜乎人之所安故不爲嵬崖嶄嶻之行言必衡乎力¶
<pb:KR4e0190_SBCK_014-11a>¶
之所抵故不爲要𦕈浮濶之言嘉靖辛丑十一月二¶
十日以吏部文選司郎中卒于京師年四十有四出¶
其槖得銀四兩不能棺其寮友爲之棺以歸歸不能¶
葬郡守朱君州守&KR0058;君賻之錢以葬而&KR0058;君又使君¶
之友陸位等狀君之行來請銘朱君&KR0058;君君在文選¶
時所選㢘平吏治其鄉者也君諱春字子仁始號方¶
城以其先福建福清縣方城里人後改東城祖諱某¶
父諱宏母某氏自君幾世而上有諱閠者始自福清¶
以從戎&KR0674;㤗州守禦所故君爲㤗州人林氏自徙㤗¶
州未有以儒顯者爲儒自君始後君貴始贈其父宏¶
<pb:KR4e0190_SBCK_014-11b>¶
爲吏部文選司主事而封母某氏爲太安人君始以¶
窘故幾廢書者屢矣君讀書居常以竹筩注膏繫衣¶
帶間惟所適則岀膏於筩燃火讀書君父爲漕卒君¶
又獨與母妻織屨織屨讀書率以夜不睡嘗日中不¶
能炊貰米於隣不得君行歌自&KR0002;家人頗非恠之君¶
自&KR0002;君是時堅苦已如是已而受學扵知州王君某¶
與其鄉先生王君汝止兩王君故王陽明先生弟子¶
君因此始聞致良知之&KR0003;則心喜之至夜中睡醒無¶
人處輙嘖嘖自喜不休遂欲以躬踐之則日以朱墨¶
筆㸃記其意向&KR0391;否醇雜以自攷鏡乆之乃悟曰此¶
<pb:KR4e0190_SBCK_014-12a>¶
治病扵標者也于是駸駸有意乎反本矣戊子舉鄉¶
試壬辰舉㑹試第一登進士第選戸部廣西司主事¶
調禮部主客司主事又自禮部調吏部文選司主事¶
吏部故矜厓岸鎻門謝賔客雖親故人不徃拜示自¶
尊重而吏部以提熱柄故雖諸寮中率自羯羠相猜¶
抵君色温氣柔不以行能先人其在諸寮中悛悛下¶
之唯謹其在同志中雖其名位絶不相埒者悛悛下¶
之唯謹門無留賔日旰出部則徧走刺答諸賔客或¶
羅致諸賔客講學意烝烝如也諸賔客人人自以林¶
君親已其尤厚者則相與挾衾&KR0013;櫛具徃𪧐觀寺中¶
<pb:KR4e0190_SBCK_014-12b>¶
講學竟夕以爲常後爲郎中官重益多事矣然猶如¶
此以此諸寮中雖其志行與君絶不入者亦謂君長¶
者不復猜也而善𩔖因君以聮者爲多君自束髪至¶
盖棺未嘗一日不講學然君本以長厚清苦繩墨自¶
立其於學也亦因其質之所近君爲主事是時縉紳¶
之士以講學㑹京師者數十人其聰明解悟能𤼵揮¶
師&KR0003;者則多推山隂王君汝中其志行愊實則多推¶
君與吉水羅君逹夫羅君扵朋友中最沉密矣然君¶
猶面疵羅君以其露才也君之自歛可知已王君汝¶
中灑落而君小心周慎畫尺寸不敢失兩人操行不¶
<pb:KR4e0190_SBCK_014-13a>¶
同然君獨心敬王君爲主事乆之轉驗封貟外郎已¶
而調文選司貟外郎居一年母安人病癱卧君謝病¶
歸養君居鄉則益悛悛謹甚如故儒生時家無一錢¶
亦不以取扵人家有一錢亦必以施扵人侍母安人¶
病病少間則出寓故所讀書處萬壽宫者與其故時¶
友人及鄉之後生講學以其間走安豐就其故師王¶
君叩所疑義每徃必喜幸以爲聞所未聞君扵師推¶
王君汝止於友推王君汝中君居官有未識王汝止¶
者君與之言必曰吾師心齋&KR0003;如是君居鄉有未識¶
王汝中者君與之言必曰吾友龍溪&KR0003;如是居乆之¶
<pb:KR4e0190_SBCK_014-13b>¶
赴官&KR0024;稽勲郎中調文選郎君自爲吏部主事㤗州¶
守某黷而虐君請於尚書黜之㤗君鄉也尚書趦趄¶
曰某未有劾者柰何君曰不實則罷主事遂以其人¶
調邉地頃之南御史劾章至則其人也竟黜之後君¶
赴官泊淮淮守某以次謁諸過客舟始及君供張又¶
薄&KR0002;不知君爲吏部者後淮守入覲考下當逺調君¶
爲稽勲郎具白尚書以過淮事薦其㢘静懇乞留之¶
更得調永平内郡二者其一逺嫌者不敢爲其一怙¶
𫝑者不能爲而君爲吏部&KR0002;此然君長者常䕶人短¶
其請黜㤗州守事則尤爲君所難君既長選事益思¶
<pb:KR4e0190_SBCK_014-14a>¶
薦進賢人慎擇監司守令洗刷奉其職然事有曵掣¶
或不能盡如所欲爲則君自謂曰選曹之職欲上通¶
扵君與相冢宰之心下通扵選人與天下人之心相¶
冢宰之心未必選人與天下人之心選人與天下人¶
之心未必相冢宰之心選曹居其閒欲兩合焉難矣¶
雖然求無&KR0018;乎吾心足矣君始調文選㑹御史論君¶
受牌坊銀事雖衆以爲妄然君獨自念束髪兢兢砥¶
行遭㸃染居常引咎不愜欲解宦又業已爲之既任¶
事又曵掣縮縮不自得曹又多事君日夜其間固甚¶
瘁居無何病一夕卒卒之日猶在曹不自知病病且¶
<pb:KR4e0190_SBCK_014-14b>¶
革乃舁歸舎先是君嘗㑹朋友講曾子啓手足意懇¶
惻聞者皆怵惕未數日君遂卒君問學幾二十年其¶
膠解凍釋未知其何如也然自同志中語質行者必¶
歸君君娶李氏封安人子四人暁暉曜昕暁樸而材¶
能似君者也爲庠生妻某氏暉聘某氏女一嫁王用¶
賔葬以卒之明年某月某日墓在某所君不喜爲華¶
詞其舉第一&KR0063;試文字及後所爲詩古文務理道質¶
而不艶如其人始君㓜不知書父故苦貧也不能資¶
君以書以餘子給事千戸王某所某竒君令與其子¶
王烈同學書君自是始學書後父數見君讀書且喜¶
<pb:KR4e0190_SBCK_014-15a>¶
且&KR0339;之曰兒讀書固善然書可飽乎因取其書欲燒¶
之君婉詞跪謝乃解後君貴常恩王氏厚報之自王¶
烈以下禮節稱謂歳時起居一不改扵故餘子時銘¶
曰君嘗有言天然之門盎然出之不作好醜不爲我¶
偶不爲人觭大心之窟如彼日月光照四垂樓臺殿¶
闕糞壤䑕穴亦所不遺藏疾扵藪有茹其垢蓄德之¶
資有如寳然玉金在前其耀不施君子若愚䁔䁔姝¶
姝不其淺而我韻君語勒石扵墓式昭世規¶
　　刑部郎中唐嘿菴墓志銘¶
嘉靖乙巳三月二十九日刑部郎中嘿菴唐君卒扵¶
<pb:KR4e0190_SBCK_014-15b>¶
南京之官舎貧不能具棺殮尚書及諸寮賻之錢&KR0002;¶
干乃棺以還其家而知縣茅君又&KR0608;之錢爲葬具茅¶
君又將因邑諸生之請爲之請扵上司而祀君扵鄉¶
賢祠而以書來請銘君嘗爲永豐知縣武定州知州¶
吏民爲之生祠以祀君謹按君在鎮江爲鄉先生在¶
永豐武定爲循吏扵銘法宜扵是採君之姻友舉人¶
陳君佐所爲狀爲之叙而銘之君諱侃字廷直號嘿¶
菴家扵丹徒之開沙祖諱用父贈南京刑部郎中諱¶
漢母贈宜人嚴氏年十六入郡學爲諸生正德癸酉¶
舉扵鄉乆之以選爲永豐知縣遷武定州知州已而¶
<pb:KR4e0190_SBCK_014-16a>¶
擢南京刑部貟外郎轉郎中君自束髪至盖棺未嘗¶
一日不兢兢砥厲名檢然扵㢘耻大閑則&KR0002;生而成¶
之年二十獨居所讀書處夜有奔者君峻拒之明旦¶
遂移其處終不以其故語人爲舉人入國學時出游¶
得巨商所遺金不啓囊而還之君自少時其扵貨利¶
聲色中能嶄然不爲所汙染&KR0002;此平生尤以忠孝氣¶
節自許爲諸生時父以&KR0013;囚繫上書請代弗得乃籍¶
草地寝夏不帷冬不&KR0013;如是者竟一年父免獄乃止¶
居常清苦自刻及爲州縣未嘗一日携妻子數千里¶
外獨與一二垢衣村僕相朝夕而飯&KR0188;羮豆榻茅以¶
<pb:KR4e0190_SBCK_014-16b>¶
居有寒士所絶不堪者君曰我素然其治永豐武定¶
永豐爲江西刁訟邑而武定爲山東悍州君既素豈¶
弟長者務掩人瑕疵其爲吏尤欲以古教化先之不¶
忍以㪣朴苛細爲能故所設科條其始&KR0002;甚迂濶乆¶
之真誠溢出吏民至不忍欺紿遂以辦治稱江西俗¶
尚&KR0017;而永豐有嶽神祠居人奔走雜男女香火無空¶
日永豐又素善爲優閭里浸滛傳習謂永豐腔使民¶
&KR0075;於欲而匱扵財君曰此大蠧也立痛革之君爲縣¶
其有理之言雖賤吏必改容謝之立爲之行其無理¶
雖權𫝑人百方爲請毫𨤲無所假借寛貸以是君居¶
<pb:KR4e0190_SBCK_014-17a>¶
縣數年告訐請託之俗爲之一變其在武定則尤以¶
鎮静拊綏疲人嘉靖戊戌¶
章聖梓官徃承天道山東上官檄君德州供張至則¶
諸内奄牌校横索百端挾威凌侮聲𫝑詾甚奴叱諸¶
尊官鞭撻州縣假言供張不辦捕死矣欲以恐嚇錢¶
物諸同事者皆懼逃去君獨横身當之先是君命從¶
者舁一空棺密置旁舎中及諸人索錢急君佯謂曰¶
吾與&KR0002;詣錢所受錢乃引之旁舎中指棺示之曰吾¶
已辦死矣錢終不可得也諸人乃稍稍引去事遂以¶
辦始君受命上官裒民間財甚鉅欲盡以給君猶恐¶
<pb:KR4e0190_SBCK_014-17b>¶
不塞君曰以半徃足矣至是所需又不及其半而以¶
其餘還之公帑諸逃者皆&KR0013;劾逮去而君乃受旌君¶
本長者居常怡愉簡黙温温不見&KR0391;否其爲吏尤悃¶
愊至其臨利害乃出鋒鍔片言折伏豪索敏銳集事¶
絶出於精悍吏所不及如此君所居官率空槖以歸¶
及　朝覲考滿入京師又率空槖以行以是著節聲¶
亦以是淹滯扵世爲州縣皆五六年而後遷然而上¶
官亦徃徃有知君者至爲考曰㢘介&KR0002;趙清獻人以¶
爲不誣在郡縣乆人情吏事益練居刑曹尤以執法¶
得情著聞君卒時年五十有九子果府學生先君一¶
<pb:KR4e0190_SBCK_014-18a>¶
月卒女二壻李某王謚孫男三思忠思信㓜者未名¶
始君同邑有易洞丁君者好古道明扵易以傳其子¶
&KR0024;齋君璣尤刻意清苦風節竦一時君爲&KR0024;齋入室¶
弟子其風節亦似其師君又善教誘鄉里後進從君¶
㳺者君誨之不專以文藝每曰湏使此心無愧神明¶
可也其弟子浸浸有知嚮方者&KR0002;朱錫王春王合節¶
軰其著也合節以女婚君之孤孫君之卒也爲之經¶
紀其家而速余銘以終君之葬者亦合節也銘曰凡¶
人爲吏㢘者或刻惟君長厚温温悃愊凡人扵鄉貞¶
每絶俗惟君渾然不露畛域州邑有言此吾卓侯鄉¶
<pb:KR4e0190_SBCK_014-18b>¶
閭有言近古太丘經紀其家弟子事師賻葬崇祀是¶
在有司考終譔美太史則宜¶
　禮部郎中李君墓志銘¶
公姓李氏諱儒字宗文其先自嘉興徙居華亭之陸¶
磊塘又徙泗涇扵是世爲華亭人大父諱常父諱柬¶
以公故贈南京禮部主事李氏自贈主事公而上世¶
以讀書好禮望于鄉然皆隱而弗耀至公始顯公亦¶
乆而後𤼵自爲邑庠生凡&KR0002;干年而入太學又&KR0002;干¶
年爲正德庚午始舉于鄉明年辛未中㑹試又病不¶
能　廷對至甲戌始第進士公年四十餘矣人以謂¶
<pb:KR4e0190_SBCK_014-19a>¶
公蓄乆而𤼵之遲且蘄于速售而公見時事不可其¶
意遂謝病以去自是家居者又十年盖未嘗一日歴¶
乎其官而亦已澹然無復有冀于世也因自號宜散¶
以見其志㑹嘉靖&KR0004;今¶
天子詔起恬退之士&KR0002;干人而公名在數中于是始¶
就選爲建寕推官屬郡缺守公攝守事凡一切利害¶
當罷行者無不悉力爲之未嘗以攝守故自苟而郡¶
中望公亦如真守是以公雖佐郡而居守之日爲多¶
雖職專平刑而澤之及人不獨鞫訊讞論間而巳爲¶
推官&KR0002;干年擢南京禮部祠祭司主事南部爲散吏¶
<pb:KR4e0190_SBCK_014-19b>¶
而祠祭爲清曹經歳不知案牘公之靖約尤宜于其¶
官又三年陞南京刑部郎中公年五十有七人謂公¶
尚可以待而公已决于去矣于是請老而歸者又八¶
年而終是爲嘉靖丁酉四月二十七日也嗚呼士之¶
勇于進怯于退而忘其自㓗也乆矣公之行在古人¶
不爲竒然求之今世得數人焉如公者何其少也然¶
就公而論則有兩&KR0003;去于郎中之時者猶爲易而去¶
于進士之時者則爲難盖宦成而不能去者有矣未¶
有始進而必去者也去于正德之時者猶爲易而去¶
于嘉靖之時者則爲難盖遇濁世而不能去者有矣¶
<pb:KR4e0190_SBCK_014-20a>¶
未有治朝而必去者也豈莊生所謂以簮笏爲柴柵¶
者公固其人歟然公得以極幽居之樂而自肆于園¶
池竹石之閒優游而至于老此其所得較之老死汩¶
沒于奔走者何如也則公之高扵人逺矣公儉朴而¶
寡欲糲飰敝衣終身常然雖在官中亦然自建寕歸¶
不載行李惟破篋貯書數卷而已公資于身者薄故¶
繫于物者輕繫于物者輕故能處紛華而不留甘寂¶
寞而不厭如是而世能攖之者少矣而况于一官之¶
去就歟嘉靖庚寅予以年家子弟識公于潞河&KR0060;窺¶
公貌古而氣淸蕭然如在江海之上則未嘗不慕其¶
<pb:KR4e0190_SBCK_014-20b>¶
爲人退而詢其履歴尤可慕也後幾年而公卒諸子¶
子忠等將葬公而以長史呉君所爲狀請銘于予于¶
是知公爲尤詳公孝弟修于其家㢘譲信乎其鄉多¶
出于人之所難然公既以恬退有聞他可不具書也¶
公母劉與&KR0071;母張皆贈安人配王封安人禮部貟外¶
郎諱臯之女子四人子忠子誠子欽子良子欽早卒¶
餘三子皆太學生女二人壻太學生唐自明鄉進士¶
姚篚孫男四人開閶闔闢開爲邑庠生孫女四人&KR0004;¶
公之生母劉以産死故公平生痛母最深後諸子每¶
欲爲公擇葬地公輙泫然止之曰吾死必邇吾母于¶
<pb:KR4e0190_SBCK_014-21a>¶
是子忠等葬公于某地先塋之次從公志也葬以卒¶
之某年月日嗚呼是其可銘也已銘曰道世交䘮潔¶
者寡得車彌多䑛彌下如蠅集垢檏不捨泊然不繫¶
惟公者衆注以金獨以瓦百年考德在此也¶
　　戸部郎中林君墓志銘¶
林氏之先自莆田徙居晉江之永福里君高祖梅徴¶
孝㢘不就父嶤縣學生方貢扵大學㑹君貴推恩封¶
承德郎戸部主事母李氏贈安人君諱性之宇帥吾¶
一川其號自少受書扵主事君君學既有所受而精¶
之以思多所自得其所&KR0003;易中庸時義自爲庠生時¶
<pb:KR4e0190_SBCK_014-21b>¶
諸經生則已遵信之如前軰人已而乆不第諸經生¶
則益遵信其&KR0003;如已第者所居教授常數十人僉事¶
蕭君請以爲子師賔禮之僉事有所屬吏以𧷢敗因¶
私扵君曰君脫我我厚謝君君曰某書生耳知爲師¶
授弟子經他非所敢聞也其人愧謝去嘉靖元年舉¶
扵郷八年舉進士授浙江麗水縣知縣三年擢南京¶
戸部山西司主事監龍江天䇿諸衛倉丁主事君憂¶
服除改戸部浙江司主事爲尚書梁公材所知委監¶
龍慶古北口倉三年遷貴州司貟外郎監天津倉以¶
病乞改南京遂遷南京戸部廣西司郎中過家病卒¶
<pb:KR4e0190_SBCK_014-22a>¶
年五十二君爲人悃愊質訥葸葸細謹世俗一切鉤¶
距機警鑿空籠&KR0449;之巧非特有所耻而不爲亦&KR0002;其¶
性有所必不可移而爲之然者以是居鄉亦以是爲¶
吏以是待其良吏民亦以是待其頑吏民所至未嘗¶
一有所變其始令麗水也或以麗水巖邑非擊摶不¶
可集事君唯唯然竟不變乆之邑亦以治而豪黠吏¶
空手坐曹中至不能具饘糜山谷素捍文網之民有¶
十餘年名捕不能得而涕泣頓首歸誠扵君之一言¶
者邑故有窑課後窑戸以課重徙盡則均其課扵並¶
窑居人之不爲窑者至君䟽除其額凡&KR0002;干㑹造籍¶
<pb:KR4e0190_SBCK_014-22b>¶
時里中以&KR0481;絶自言者三十餘戸吏以爲無故减三¶
十餘戸且得罪君竟减之守令本以盈課額多戸口¶
爲功最而君之爲令盖如此律令倉法最重坐者徃¶
徃累死而老倉曹方収粟時貪升斗之賄不擇美惡¶
乾濕歳乆浥爛輙繫死不能賠死則連繫其妻子坐¶
監龍江倉時欵欵戒語其屬曰柰何以升斗故坐重¶
法乎頃之適有浥爛坐罪者君輙愀然曰柰何以升¶
斗故坐人重法乎遂命𤼵數倉粟與其浥爛者均給¶
扵軍曰此一軍所虧粟粒耳于是諸屬感泣至不忍¶
犯法其在龍慶以爲商賈邉儲所本商賈病則粟不¶
<pb:KR4e0190_SBCK_014-23a>¶
來粟不來則邉人坐困故一切條去其所不便髙其¶
價以招之自是粟溢扵廪而君得以時其出納以濟¶
邉人之急至在天津時值倉粟空又寒凍餉道阻軍¶
無所食君即奏請𤼵旁近德州倉粟給天津軍三月¶
食或謂于法不得相借君不爲止已而¶
朝廷竟從君議當是時㣲君一軍幾詾詾君本細謹¶
畏事爲戸部慎出納守尺寸法不敢失至其越法有¶
所移用如天津時事而曲法有所寛貸如龍江倉時¶
事有足多者仕宦十五六年歴縣令戸曹最乆家無¶
多貲割田四十畆以給族人之不能婚與葬者居鄉¶
<pb:KR4e0190_SBCK_014-23b>¶
縮縮循謹甚既卒邑諸生具君行誼請祀君鄉賢祠¶
有司覈實如諸生言君娶云云于是君之鄉人洪君¶
朝選狀君之行而一新且因洪君以請銘扵余余嘗¶
識君扵同年中以爲他人忠詐險易非乆與之處不¶
能知至君固可望而知也爲之銘曰百姓之譽可以¶
非道干鄉曲之聞可以詭行得盖其暫也或然而乆¶
則未嘗不忒惟君既去而邑人以思既沒而鄉人是¶
式吾據是以爲銘庶幾不蔽乎君之德¶
　　施推官墓志銘¶
公無錫人也姓施氏諱誾字克和自號静觀居士以¶
<pb:KR4e0190_SBCK_014-24a>¶
貢爲平樂府推官致仕歸凡十六年今年嘉靖丁酉¶
七月一日卒年七十有七越三月辛亥望日葬于惠¶
山從先人之兆也公自少讀書能爲文章及年五十¶
餘始得官而平樂在南荒水陸之途且七八千里公¶
素踈散不喜爲吏雖強徃非其樂也滿三載卒棄去¶
公磊犖魁岸&KR0018;氣少所屈下又善談對客呫呫不休¶
意所蓄藏如噎物必&KR0269;之乃已故不能媕婀以乆于¶
官亦不能沉浮以媚于鄉里或有過雖親故必剖露¶
無所隱或不可其意雖貴𫝑必衆中噍罵之恐其不¶
聞以是人多畏其口爲推官時值猺酋放横上官以¶
<pb:KR4e0190_SBCK_014-24b>¶
公口辨遣入谿峝中諭酋酋爲之愧屈剽掠一息性¶
喜爲詩尤好陸放翁之作所著有北遊録粤南紀游¶
静翁遺稿其中所載詩爲多大抵皆師放翁而似之¶
者其在平樂意所感慨亦徃徃寓之扵詩郡産蓮酒¶
諸貴官徃徃下郡恣所取無限度民苦之公曰酒有¶
盡而索者無盡雖涸江水爲酒亦不能給也因作詩¶
以諷諸貴官慙之自是少索蓮酒者既罷歸家無厚¶
儲則一以其力寓之于詩後年益老病痺家益蕭然¶
公絶不以屑意而吟詩如故既病痺不可起公曰世¶
所謂諱死者此騃孺子耳死即死何足藉乎及死猶¶
<pb:KR4e0190_SBCK_014-25a>¶
自謔曰吾如&KR0018;債者今限滿湏償耳嗚呼此豈所謂¶
逹人者耶公父諱㢘爲醫學訓科施故醫也至訓科¶
名益顯訓科子惟公一人而有女二一女嫁于龔訓¶
科君所命公字而子之名漸者龔氏妺所生子也&KR0004;¶
公未有子因子漸于是尚冀自有子也後公果自有¶
子曰渙矣復夭死故漸未歸龔氏雖自渙在時公愛¶
漸與渙等漸有子陽得公亦撫而教之如其孫公卒¶
漸行三年䘮以子報之觀公之所以待漸與漸之所¶
以報公者鄉人皆以爲厚而余以此未知公之心也¶
嗚呼甥舅之不相爲後也乆矣古者縁恩以制服據¶
<pb:KR4e0190_SBCK_014-25b>¶
義以立宗故&KR0221;免無服之族人且得相後而功服之¶
甥舅且不得相後是古人所以敬祖重宗也誰能易¶
之以公之意固知漸之不能乆于施氏而况施氏之¶
有後無後固不在漸矣觀公嘗録水東日記所載周¶
氏之事及朱子答汪尚書之書而自題其後盖不以¶
周氏之祭其外家爲是而必以朱子爲外家立後之¶
言爲不可易也此固公之所以隂屬意于漸者與公¶
之力既不及自爲而有待于漸漸之力于今又未能¶
爲也將有待于其後與漸好古知禮必能愛公以德¶
而不&KR0018;于公也公有女一人嫁莫因余與漸雅善雖¶
<pb:KR4e0190_SBCK_014-26a>¶
不足以知公然漸之請不可辭乃序而銘曰古者立¶
後惟祧是守惟族無逺族異則否公選于族未得其¶
人我施自出甥也則親曰字我甥以待有子天胡不¶
然有子而死公所未爲甥能代之施&KR0017;無餒終將頼¶
之&KR0002;古有訓愛之在德預爲此言以勒幽石¶
　　松陽知縣胡君墓志銘¶
君既卒而余徃吊其家君之弟露出所遺囑示余大¶
要教諸子弟孝友㢘謹退譲或各隨其材性所病而¶
分與之藥井井一如家人居常語其字畫遒謹亦與¶
君平時手書無異盖前屬纊三日也及屬纊露請訣¶
<pb:KR4e0190_SBCK_014-26b>¶
無他言第曰做人做人嗟乎死生亦大矣能精明&KR0002;¶
是是足以知君矣君年四十餘㳺南都師事吕先生¶
仲木鄒先生謙之始聞古儒者之學時尚以牽扵舉¶
業故未能竟其意也君自南都歸而余罷編修家居¶
時時與其弟露候余君峭立直剛而露恂恂朴實余¶
心喜兩君之爲人每相過輙竟日語其語大率世所¶
謂迂僻者而兩君獨心喜之然君之意每&KR0002;恨扵向¶
未有聞先生長者之言既有聞扵先生長者之言而¶
已晚者余嘗謂之曰囬頭即岸矣何晚之云嗟乎君¶
今卒矣岸乎與否君其自知之矣而余&KR0060;謂觀君所¶
<pb:KR4e0190_SBCK_014-27a>¶
以處死其足以知君者也君且卒囑其弟請余銘君¶
之墓君諱雲字雨之號霽齋胡氏譜相傳以爲安定¶
先生之後自海陵徙無錫大父諱轅父諱岳號西崖¶
君自㓜寡言笑不嬉弄不敏扵他藝亦不習扵便獧¶
稍長習舉子業爲文豐約拘縱有法其居庠所與游¶
多豪士至戊子歳舉扵鄉余亦以是歳舉已丑君下¶
第入南監始見吕鄒兩師而問學焉乙未復試京師¶
㑹聞母䘮而奔哀號勞頓渉數千里入門骨立每哭¶
輙仆三月後始力疾營葬事三年未嘗展顔色自君¶
痛西崖之早世也掲一聮扵書舎曰思親每憶臨危¶
<pb:KR4e0190_SBCK_014-27b>¶
日對卷常懷赴考時弟露稍疾痛則君竟夕不寐露¶
有三子接而殤也露顰君爲之蹙扵額露展君爲之¶
解扵頥君之病也露左右寢處如子盖君所以感之¶
戊戍又不第始就選爲松陽知縣松陽處州屬邑也¶
處州古稱難治而松陽僻在山岩中先是數饉扵水¶
又屬開鑛居人爭駭散君周旋撫諭僅而安集其諸¶
奄校以鑛事至者又競欲庖勃威君以浚扵民而土¶
人之不逞者又隂唆之君慷慨辨詰不少屈竟與抗¶
禮君又素㢘撫拾無所得其人至相誡曰母生事非¶
他縣比也是以鑛事首尾二年而民不甚騷君尤爲¶
<pb:KR4e0190_SBCK_014-28a>¶
分廵胡君有恒所知胡君介士也嘗謂君曰官如水¶
衙如氷我最甘扵清苦猶不及也松之俗嫁女破産¶
雖富族亦多不舉女有踰四十不能妻者雖其良族¶
亦率以搶婚爲常事君患之始下令曰母溺女溺女¶
者重坐之又以爲母子天性也惟痛節其送女之費¶
則女可蕃女可蕃則搶婚可不禁而息又下令曰送¶
女母過&KR0002;干過&KR0002;干重坐之由是女亦浸育然去官¶
竟以搶婚事也始諸生王宰聘徐女有豪者奪而婚¶
諸其子君怒將置之法遂誣君扵上官反覆辨詰乆¶
之事白矣然竟以誤　朝覲遂坐罷君性剛㣲𩔖&KR0310;¶
<pb:KR4e0190_SBCK_014-28b>¶
扵人不能瓦合其爲令尤不肯脂韋骫法務在惠貧¶
弱抑豪強其抑豪強也取中法而已三年未嘗杖殺¶
一人君既歸每獨坐一小池亭或時與諸相知㳺息¶
論學其間既老矣不復泛觀他書惟好王陽明先生¶
文集日玩誦之有疾尚手摘其要語以爲子孫訓其¶
居閒非慶吊未嘗輙入郡邑城或時入郡城一問訊¶
余也始君爲小池石焉嵌以臨深字而問銘扵余余¶
未及銘而君卒矣于是銘其墓君娶云云銘曰衆之¶
生也如偶借機自多其能逮其卒也如偶去機遂顚¶
其靈君之生也趄趄踽踽不能爲巧逮其卒也垂絶¶
<pb:KR4e0190_SBCK_014-29a>¶
之言一何了了不遭於生而妥於死葢㫺人有言豈¶
以其重若彼而其輕若此¶
　　興國州同知徐公墓志銘¶
復齋徐公旣卒且葬而公之妻卞孺人實先公卒至¶
是合焉子顯佶等詣余請銘余姻也宜銘公公諱徽¶
字朝典家於武進新塘之板橋大父錡父封戸部主¶
事璟璟娶於陳爲兵部尚書節愍公洽女孫封太恭¶
人是生公公幼讀書善記&KR1471;於文詞自爲諸生及與¶
余大父給事公同時給事公故名士而公伯兄朝文¶
與馳騁上下兩人交相善也公妻又唐之自出與給¶
<pb:KR4e0190_SBCK_014-29b>¶
事公有連公既師事伯兄而往來於給事公所切劘¶
砥淬其文益昌後伯兄與給事公同時登第去而公¶
獨逡廵庠序間無所遇久之始以貢爲太學生則公¶
年且四十餘矣又數年而選興國州同知楚俗呰窳¶
而興國負山阻習獷悍同知職主賦頑黠逋租戲獄¶
爲常官司相沿一切以鞭箠鉗鈦從事猶不能集公¶
獨㴱隱之爲弛其禁或時自割俸代之償興國人往¶
往惠公然其頑尚逋租如故時態公終不痛䋲督之¶
其諸科條張設𩔖多所縱舍公本魁岸峭直居鄉曲¶
閒不肻與齷齪輩遊又不&KR0014;忍人之過&KR0137;面誚讓至¶
<pb:KR4e0190_SBCK_014-30a>¶
其蒞官行法乃更悃愊近人&KR0002;此上官知公者亦厚¶
奬之然乆之竟坐課殿罷罷官而家又貧恬如也性¶
好奕既㞐閒則益以奕飲爲樂或浪跡山水間間則¶
課諸孫句讀斥俗累一不挂心十餘年至嘉靖辛丑¶
七月壬寅日乃卒年七十又七卞孺人父謨謨娶扵¶
唐給事公從姊扵余從祖姑也能嫓德扵公少公一¶
歳先公三年卒墓在歐墓山公所卜也葬以公卒之¶
明年正月二十八日銘曰仕不必逹期適意處不必¶
豐期無累隤然自足人間世亦有好逑諧厥志考終¶
最德石以識¶
<pb:KR4e0190_SBCK_014-30b>¶
　　信豐訓導殷君墓志銘¶
翁姓殷氏諱佐字時衡號龍岩無錫人也殷氏之先¶
有諱序者舉進士遭遇¶
文皇帝時自知州擢布政使布政生璉璉生廣成廣¶
成娶扵馬而生翁殷氏以布政公故閥閱推高邑中¶
其子弟相尚以志氣撑拄門戸爲事而翁居其間尤¶
倜儻魁岸自喜然殷氏自布政公以儒術進至翁大¶
父與父與諸昆弟則多隱扵布衣而翁乃復自奮扵¶
儒翁昆弟四人而翁次在第三其長兄俊余嘗銘其¶
墓秋野翁者也秋野既少代父治家事而翁因得專¶
<pb:KR4e0190_SBCK_014-31a>¶
意扵儒&KR0004;布政公爲四川布政時禦茂州叛夷有功¶
活降者數萬人夷人立祠以祀翁始向學即慨然𤼵¶
憤曰吾先世功德不可無&KR0071;其業者而布政公故以¶
詩舉進士爲無錫首其後詩學既廢而邑中諸經師¶
徃徃以尚書教授于是翁乃别授尚書翁既𤼵憤扵¶
先世之業又無家累也以專其志故其誦習勤苦精¶
䆒不間日夜夜率五鼓起以硫黄𤑔火然燭至旦爲¶
常既徧以講扵邑中諸經師則又博求四方之精扵¶
經者爲師其最著者同邑張運使愷華亭錢修撰福¶
運使敦行人也修撰以文雄一時其尚書則用以魁¶
<pb:KR4e0190_SBCK_014-31b>¶
禮部試者故翁耿介&KR0018;氣不少媕阿扵俗得之張氏¶
其爲文冠冕跌宕馳驟不詭繩墨得之錢氏爲多翁¶
在經師同門諸弟子中嶽嶽無所譲諸經師亦每注¶
意翁其爲庠諸生在同庠諸生中嶽嶽無所讓諸提¶
學及諸提調官每試亦輙前翁乆之翁所與同經師¶
及同庠諸名士徃徃登第去爲逹官而翁獨逡廵庠¶
校中凡六舉而不一遇其後以乆次貢京師則翁年¶
五十餘矣遂以貢選爲贑之信豐訓導贑在嶺上信¶
豐尤僻壌仕宦絶少翁至則以素所聞諸經師者切¶
劘諸生信豐相傳地産蜈蚣而少蛇蛇或數十年蛇¶
<pb:KR4e0190_SBCK_014-32a>¶
一出縣𤼵科第一人翁始至一巨蛇出頃之有張生¶
純者果得舉人以爲是殷師之教也居二年力請致¶
仕歸翁既歸而向時所與同經師同庠諸名士登第¶
爲逹官者亦多解官家居其伯兄秋野翁亦既老而¶
致家事扵子矣翁家居則與秋野翁白首訢訢相對¶
每賔燕子弟環列或劒&KR0018;兩翁兩翁蛇委其間而出¶
則與其故人同時解官者相與結觴咏之㑹談&KR0003;故¶
事以時登眺爲樂乆之翁病失明而故人亦零落且¶
盡乃獨坐卧一室時時口誦所記憶少時所聞諸經¶
師者以教子旦已而子旦篤扵學行能文章有聲則¶
<pb:KR4e0190_SBCK_014-32b>¶
翁喜謂可以卒先世之業而&KR0071;吾志矣翁爲人貌偉¶
少魁岸倜儻自&KR0018;至老而其氣不衰年八十有二而¶
病卒卒之日嘉靖乙巳九月十六日也翁配云云所¶
著有龍岩稿藏扵家旦以翁卒之明年十二月一日¶
啟先嫡母之兆合葬于舜柯山祖塋之次旦與余善¶
故翁之葬也旦來請銘銘曰其爲諸生卅年不遇其¶
師諸生二年以去䆒其&KR0004;終不離庠序學此斆此弦¶
誦書數博士傳經多在門生亦在其子既文且美謂¶
翁數觭其偶在此¶
　　趙府奉祀正王君墓志銘¶
<pb:KR4e0190_SBCK_014-33a>¶
趙府奉祀正曰&KR0541;崖王君者武進人也諱學字子静¶
始以郡庠生入太學以太學生選今官未及行而卒¶
年五十有四曾祖諱珩祖諱尹父諱覲母潘孺人自¶
君以上世爲武進鉅族人號之曰夾山王氏王故匡¶
姓也其先有仕扵宋者以國諱省子孫因之而既沒¶
則稱故姓云妻華孺人爲華君世明之女孺人無子¶
而兩側室皆有子曰守謙守約皆爲太學生守謙娶¶
白君省夫女守約娶孔君叙修女女壻太學生邵鏊¶
庠生曹悰太學生徐莘君卒之日爲嘉靖丁酉二月¶
丙辰葬扵祖塋之次其地曰夾山其日曰卒之明年¶
<pb:KR4e0190_SBCK_014-33b>¶
十有二月甲寅嗚呼君自少巳爲太學生宜其可以¶
坐而注官然君章章句句晝諷而夜思瞿瞿然視其¶
太學生常如白衣之不足以𤼵乎其身君故饒扵貲¶
宜其可以坐而衣食其中然君督耕課織贏入而縮¶
出瞿瞿然視其故貲常如空槖之不足以資乎其家¶
視故貲如不足以資乎其家而欲振之君之志既種¶
而穫矣視太學生如不足以𤼵乎其身而欲進之則¶
君以柅扵命而不能偶也君自居郡庠至爲太學生¶
三十餘年嘗以庠生&KR0063;舉者一以太學生&KR0063;舉者三¶
中間豈無可以冀扵一售者然竟莫之售以老君既¶
<pb:KR4e0190_SBCK_014-34a>¶
抑塞以至扵垂老而後就選及選又獨得所謂王府¶
官者王府官雖尊重然散地不持尺寸之&KR0096;又老死¶
不復遷轉君以故滋悒悒不樂居乆之或有談¶
趙王之賢聳踊君者君以爲然且躍然治行矣又遘¶
疾竟以不起嗚呼悲夫君爲人重厚絶不以口郵傳¶
人過失人亦無有以口過過君者華孺人始歸扵君¶
有從嫁田三百畆君謝&KR0077;之人以是重君而君貲雖¶
饒然素儉約能甘貧士之所難其所衣常䟽布衣一¶
衣可十許年食常&KR0188;而不肉其過苦乃如是自其父¶
母沒後奉養祖母三十年如一日不朝夕輕去左右¶
<pb:KR4e0190_SBCK_014-34b>¶
是以君遲囬不肯就選雖其意欲有所湏然亦以祖¶
母故也君葬既有日扵是君之二弟子庸子明戚君¶
之不顯扵世而懼其泯然扵後也乃率其二姪以趙¶
君克&KR0004;所爲狀詣余請銘余未及知君而嘗交扵子¶
庸子明間二君好學而文足以知其兄也巳乃許之¶
既論次其事又繫之以辭曰余觀漢之才士&KR0002;枚乗¶
鄒陽宦吳鄒陽又宦梁而相如宦扵梁終能蜚聲天¶
朝爲漢詞臣使後世鴻漸之士莫不抵掌而慕焉彼¶
獨非王國官耶何爲今之沒沒而不著也如王君者¶
縦不能宦逹然使其得曵&KR0322;王門而&KR0406;後乗扵鴈池¶
<pb:KR4e0190_SBCK_014-35a>¶
莵𫟍之間亦未爲不遇也筮仕扵始衰方就官而殞¶
身&KR0002;有或遲之或速之然者此豈可不謂之數耶范¶
蠡有言既已施扵國吾欲用之家君雖無所試扵世¶
然跡其施諸家者亦畧可睹矣¶
　　都督沈紫江生墓碑記¶
沈氏世官奉議衛其先臨淮人也有諱葆者¶
高皇帝時以功授湖廣蘄州衛指揮同知改廣西馴¶
象衛葆傳子忠調奉議衛景㤗間遷奉議衛扵貴縣¶
扵是沈氏家貴縣忠三傳至錠皆世官錠以功陞指¶
揮使子瑛襲指揮使娶扵鮑生公公既貴而贈祖父¶
<pb:KR4e0190_SBCK_014-35b>¶
皆都指揮同知祖母母皆夫人公名希儀字唐佐以¶
生時紫水出故號紫江自少英氣磊磊雄膽畧廣俗¶
尚弩而公獨精&KR0211;射能挽強命中正德三年襲指揮¶
使年十八掌衛印八年剿木頭十二年征永安剿陳¶
村所至常先大軍摧鋒毒弩中膊中股陞都指揮僉¶
事十四年征府江剿滑石殱之奪還賊所鹵掠剿義¶
寕桑江杉木諸巢深入親斬大酋一人首虜多礧中¶
其顚十五年征古田先登奪隘爲多陞都指揮同知¶
掌司印嘉靖五年剿龍山深入是年田酋猛叛五哨¶
進兵公自請當中哨奪其隘而濳結猛婦翁歸順知¶
<pb:KR4e0190_SBCK_014-36a>¶
州璋使内間猛以走死田州平公最巳而追殺猛弟¶
禮于陣跌馬折左脇骨六年陞思田叅將七年剿落¶
春首虜多八年調栁慶叅將居二年謝病明年而復¶
爲栁慶叅將帶鏢佩弩箐棧聮絡環廣右而巢者以¶
千數栁慶最勁小刼大掠燒城掊庫無月不有廓清¶
爲難擅地擁兵殺生恣睢環兩江而州府者以百數¶
右江最勁喜人怒獸𥸤黨闘讐無歳不有鈐轄爲難¶
公御諸猺蕩巢摧壁不專以威綏輯善猺視同吾人¶
是以諸猺畏而信公御圡酋解紛排難不專以恩洞¶
其隂事坐獖其牙是以圡酋睦而懼然則世雄之與¶
<pb:KR4e0190_SBCK_014-36b>¶
烏合情狀各異攻心之與奪氣變化亦殊猺賊慮其¶
散走聚其黨而獵之則公之所以殱渌里也圡酋慮¶
其藪衆散其黨而孤之則公之所以縳岑金也在栁¶
慶先後十三年所剿皂嶺懷縳三層馬峽火黄馬輦¶
七山曇&KR0063;諸谿峝凡五十餘所𫉬覃韋鄧雷諸大姓¶
渠帥或馘或磔或剜目截耳縱之凡數十人首虜積¶
至五千餘級身爲大將常先登散家財爲賞得狼兵¶
死力尤善用諜兵行所向雖肘腋不得先聞或已傅¶
賊壘賊尚醉酒&KR0732;寢其入巢未嘗妄殺是以動輙成¶
功栁人德之比扵山都督雲爲木主而生祀之以配¶
<pb:KR4e0190_SBCK_014-37a>¶
扵雲祠十九年復謝病二十年起爲都督僉事總兵¶
貴州居二年謝病歸二十二年北虜大入邉召天下¶
名將至京師公在召中而佐戎事扵宣大遂總兵江¶
淮二十五年調總兵廣西公爲叅將嘗奏言扵¶
朝曰狼兵亦猺獞也猺獞所在爲賊而狼兵死不敢¶
爲賊者非狼兵之順而猺獞之逆其所措置之𫝑則¶
然也狼兵地&KR0674;之土官而猺獞地&KR0674;之流官土官法¶
嚴足以制狼兵流官𫝑輕不能制猺獞莫&KR0002;割猺獞¶
地分&KR0674;之旁近土官得古以夷治夷之䇿可使猺獞¶
皆爲狼兵矣或慮土官地大則益難制土官富貴巳¶
<pb:KR4e0190_SBCK_014-37b>¶
極自以如天之福𫝑不敢有他望又耽戀巢穴非能¶
爲變即使爲變及其萌芽圖之易也且夫土官之能¶
用其衆者𠋣國家之力也不然肘腋姻黨皆勍敵矣¶
國家之力足以制土官土官之力足以制猺獞臂指¶
之𫝑成則兩廣永無盗賊其論甚偉然世莫之能用¶
也公善揣事情練扵當世大計然世獨以能將知公¶
公爲將其竒䇿逺算世亦不盡知然世獨以膽勇敢¶
戰知公耳&KR0004;田猛既誅督府議設流官公曰必且挾¶
思恩爲變矣十八年立堡弩灘以控峽賊公曰賊據¶
其險我乗其衝此與投肉虎口何異後皆如所料公¶
<pb:KR4e0190_SBCK_014-38a>¶
既連爲賊所中每隂雨輙痛自爲叅將數以病告製¶
道冠山人服治生墓而時徃㳺焉自江淮徙廣右也¶
以書來請余記余復扵公曰古之爲將者據鞍矍鑠¶
至老不敢言疲&KR0002;乃自爲塋竁卧而飲酒此山澤自¶
放者之所爲也二者甚不兩得而公乃欲兼之耶雖¶
然公之志則逺矣公爲人精悍其臨敵目光逆射兩¶
顴頳色挺刀一呼人馬辟易其平居嬉怡謔笑&KR0391;𫉬¶
輿庖無不歡然處族人雖讐至相賊殺不記更厚施¶
之與人交重然諾腸胃如&KR0033;繩一視可盡至扵臨敵¶
&KR0063;機腹裏谿谷飛箝網絡神&KR0017;不能測或誚公譎公¶
<pb:KR4e0190_SBCK_014-38b>¶
曰吾譎賊耳非譎人也知公者以爲然配帥夫人子¶
三長學有父風其次覺次黌俱業儒所治生墓在貴¶
縣城北其地曰廖家井南望渌里北睇龍山左黔右¶
欝兩江縈紆皆公&KR0494;所揮戈斬級處異日有過公墓¶
者得母慨然而思乎且夫古者人君尊寵立功之臣¶
則或爲之象祁連山象鐡山扵其墓以旌其烈扵不¶
朽公平諸猺靖廣右猺中多大山則宜何象然¶
天子方且鞭撻四夷以大事推轂公公所建立計不¶
止西南一陲也其所象盖未定云¶
　　指揮僉事湯雪江墓碑銘¶
<pb:KR4e0190_SBCK_014-39a>¶
雪江公既葬之八年有子慶總兵江淮以平海寇功¶
陞都督府署都督同知乃追念先烈將𣗳碑扵公之¶
墓而請文扵余余觀古者人臣有崇勲殊閥則上之¶
人爲之&KR1036;述其祖先功德而錫之廟噐以彰其世美¶
&KR0002;古江漢之詩而子孫𣗳有勲閥則亦歸美于其先¶
而爲之銘于彛噐以著于世&KR0002;古鐘𪔂敦匜之銘而¶
詩與銘又必託之一時文人史氏&KR0002;吉甫諸人故其¶
文辭與功烈相炳耀不朽今都督所𣗳立既無愧古¶
者經營江漢之績其𣗳碑勒銘亦正與古鐘𪔂之誼¶
相&KR0063;而余雖嘗職太史然才下不逮古之能爲詩與¶
<pb:KR4e0190_SBCK_014-39b>¶
銘者逺甚其何以彰雪江公之美而稱都督顯&KR0045;之¶
至意扵是強爲之序而銘之序曰雪江公諱寳字天¶
貴姓湯氏其先有諱忠者爲東甌㐮武王諱和之弟¶
㐮武以故人從¶
高皇帝起滁陽下江東舉甌閩蜀北定中原爲佐命¶
首功忠以諸弟給事幕下摧鋒䧟堅與有勞績累官¶
至錦衣衛指揮僉事改榆林衛再改邳州衛忠生敏¶
敏生鏞鏞生琥皆世其官琥生公自忠至公凡五世¶
公貌魁岸雅好文藝習&KR0016;射既授任恭謹自將嘗督¶
餉運㢘平敏事漕運都御史總兵官交薦之選掌軍¶
<pb:KR4e0190_SBCK_014-40a>¶
政正德間流賊爲患淮以北諸郡騷動公始屯兵扵¶
外以保兩河既賊大舉來寇公乃移兵入城與知州¶
僇力繕守未幾賊徑由城北渡河去尋有&KR0016;至城下¶
呼曰我從虜某也願乞降公因詰之曰賊何爲去曰¶
昨賊首劉六令諸營曰邳無輕犯邳帥謀勇紀律整¶
嚴其下必有敢死用命者遂宵遁公辛苦四載卒完¶
孤城以抗劇賊邳人至今頌之撫按連䟽其功能將¶
擬擢用甫四十公即引退曰人生貴適志何自苦爲¶
也扁其軒曰白醉亭曰習静以見志公慷慨好振人¶
之急有同官移用庫銀數百兩時宦瑾法酷度不能¶
<pb:KR4e0190_SBCK_014-40b>¶
還欲自斃公爲賣産完之劉馬荘賊起公與千戸張¶
虎分兵出捕忽報賊至馬頭爲虎信地公即脫所披¶
甲與之比虎與賊戰數&KR0013;箭頼甲厚以免嘗以事之¶
江東聞史癡者能詩𦘕善詼諧夜造其門時盛暑癡¶
散髪披&KR0109;而出握手懽甚紿之舟中載至邳數月而¶
返公本將家子當其擐甲躍馬&KR0161;髯奮張可謂雄勇¶
其興致所至乃絶與騷人逸士號爲清狂者相𩔖&KR0002;¶
此公卒(云/云)始都督爲儀真守備時數以身搏賊軍中¶
服其膽勇余亦素知其爲人巳亥歳余赴京師過邳¶
都督飲余沂水之曲酒酣余戯之曰將軍得無有生¶
<pb:KR4e0190_SBCK_014-41a>¶
之心乎都督慷慨奮言曰幸蒙國恩更得待罪行間¶
敢不盡死予益壮之及海上捷至以爲不&KR0018;其志也¶
湯氏本鳯陽人逺祖皆葬鳯陽自忠以下乃葬邳之¶
半戈山公從葬其兆先是¶
天子續東甌之后封靈壁侯而都督又適有成功嗚¶
呼其㐮武之遺烈也哉銘曰桓桓東甌開國扵信帶¶
礪是崇有弟曰忠亦爵扵武是爲小宗蝥弧大纛五¶
世五傳以及扵公保障扵邳有寇草&KR0060;既乗其墉渠¶
帥愕眙曰有人焉竟不敢攻四十而退逍遥文墨牖¶
下以終繄公有子既生代公而才且雄分閫扵真遂¶
<pb:KR4e0190_SBCK_014-41b>¶
移金山賊無堅鋒時維嘉靖十有九年寇亂海東妖¶
氛狼藉海上諸城晝閉不通　帝命都督爾習于海¶
爾維總戎樓船一麾鯨鯢遂戮都督之功人亦有言¶
公侯數世必復其終在昔東甌縳彼方氏亦扵海中¶
扵維都督𣗳績扵海東甌是同稽古有銘勒此豐碑¶
告成扵宗太史作辭以配江漢昭示無窮¶
　　儀賔李公墓志銘¶
儀賔江陵李公卒扵嘉靖甲午九月某日年七十有¶
七先是公之配　隆中縣主薨　賜葬扵江陵城東¶
東湖之原垂三十有八年而公卒遂以卒之明年乙¶
<pb:KR4e0190_SBCK_014-42a>¶
未月日合葬焉自公卒至葬¶
天子賜祭二壇扵是公之子中孚等圖所以昭寵命¶
謂銘不可非其人既葬乆之乃以屬其友唐順之追¶
爲之銘順之謹按公諱麟字&KR0063;禎號西藪曾祖璋祖¶
灝皆不仕至公父愷始以鄉貢士知永新有惠政遷¶
吉安府同知公生而岐嶷既長頎而髯讀書善悟解¶
洞扵聲律尤工字書得子昂體是時　遼沅陵昭安¶
王以¶
高皇帝曾孫　遼簡王孫封沅陵屬近而𫝑尊其女¶
欲得佳壻壻之及見公喜曰吾壻如李生可矣其女¶
<pb:KR4e0190_SBCK_014-42b>¶
者所謂隆中縣主也以是　奏授公亞中大夫爲儀¶
賔歳禄四百石公本儒家子既爲　王族館甥又清¶
以閒而公性故坦率一切不營營扵産至扵聲色狗¶
馬馳騁凡諸紈綺貴戚素態又公所不好既清且閑¶
而又無外累與他好是以能㳺心扵載籍或登高賦¶
詩把筆肆書奕棋飲酒清談酣笑睥睨宇宙逍遥人¶
世之外以極騷人逸士之樂而翺翔扵諸王孫與鄉¶
里𦒿舊之間以此適其志而終乎其身盖自諸史百¶
家星官堪輿道書釋經下至稗官小&KR0003;皆能陟其津¶
涯而𤼵之詩歌清逺颯爽𩔖其爲人有集&KR0002;干卷嗚¶
<pb:KR4e0190_SBCK_014-43a>¶
呼公在貴戚中其所謂翩翩者歟公淡泊扵財且素¶
長者不猜逆人人或持劵貸之不問其能償與否輙¶
與卒多爲所&KR0018;不計也有持劵來者又輙與如&KR0004;故¶
多貲以是後乃落莫矣亦無介扵心顧謂諸子曰汝¶
兄弟不自𣗳立多金何益後諸子皆力學爲儒者而¶
長子中孚以進士今爲府同知中孚前時推官鎮江¶
公來鎮江視中孚所爲皆當公意飄然遂歸中孚爲¶
推官用㢘能徴以例出爲今官其所𣗳立未艾也人¶
謂公固宜有後云三子中孚其長也次中立次中行¶
皆爲邑庠生女六人皆嫁爲士人妻&KR0004;　隆中縣主¶
<pb:KR4e0190_SBCK_014-43b>¶
惟一女而三子五女皆出&KR0071;室謝孺人而孺人亦卒¶
扵公卒之後三年始公在孕時母史夢有麟&KR0129;乗白¶
馬造門者吉安公竒之遂以&KR0063;禎名公而字之夢麟¶
後值沅陵王不喜二名則請易置公之名字而去其¶
字之上字以爲名今名與字是也始者夢耳然公果¶
麟&KR0129;白馬爲貴人者五十餘年噫亦異矣銘曰在漢¶
尚主列侯之尊爰及後世多取清門雖盛貌選亦以¶
材授磊磊李公少敏而秀遂以韋帶作合椒房惟¶
帝展親用錫金章雖則金章而不官守奕棋賦詩此¶
外何有後有令子官扵潤州公來自西順江而流潤¶
<pb:KR4e0190_SBCK_014-44a>¶
人迎公再拜稽首曰此鉅人吾侯之父昔公在孕吉¶
夢是逢究公所歴正如夢中誰云儒者未嘗語恠視¶
履考祥太史銘在¶
<pb:KR4e0190_SBCK_014-44b>¶
¶
重刋荆川先生文集卷之十四¶
